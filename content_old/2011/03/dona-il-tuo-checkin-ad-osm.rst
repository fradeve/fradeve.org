Dona il tuo checkin ad OpenStreetMap!
=====================================

:date: 2011-03-15 20:45:00
:tags: openstreetmap

Utilizzato con le dovute impostazioni di privacy, `Foursquare`__ 
è indubbiamente comodo: permette
di conoscere la posizione dei propri contatti quando si gira per locali,
o all'università, o in contesti di questo genere. Senza dubbio il vero
successo, dal punto di vista commerciale, di Foursquare sta proprio
nell'offrire un metodo veloce agli utenti per inserire i POIs (*Points
of interest*).

Collezionare punti di interesse e crearne un database che gli utenti
possono arricchire e riutilizzare per altri scopi, in un certo senso, è
un po' quello che fa anche
`OpenStreetMap`__. Davanti alla
situazione paradossale che, a parità di mezzi, gli utenti che
arricchiscono Foursquare sono molti di più rispetto a quelli che
introducono POIs in OSM, mi son detto: facciamo qualcosa.

Ho pensato di "donare" i miei checkin di Foursquare ad OSM: d'ora in POI
(a partire da `questo`__, qualche
minuto fa), mensilmente, andrò a riesumare la lista dei miei checkin e
li introdurrò come punti di interesse nel database di OSM (nel caso
questi non ci siano già).

Semplice ed efficace.

.. __Foursquare: http://foursquare.com
.. __OpenStreetMap: http://www.openstreetmap.org
.. __questo: http://www.openstreetmap.org/browse/node/299254823
