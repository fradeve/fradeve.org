Un mese di novità...
====================

:date: 2008-10-30 01:08:58
:tags: gnulinux, openmoko, openstreetmap, ubuntu, wikimedia, wikipedia, life, lug, archaeology

Dopo una pausa lunga quasi due mesi, torno a scrivere sul mio blog, con
un mare di novità. Mi perdonerete se mescolo un po' gli eventi relativi
a GNU/Linux e quelli privati, ma spesso le due cose si sono confuse ed
amalgamate negli ultimi tempi. Andiamo con ordine:

Scavi archeologici Siponto 2008: ritorno a casa
-----------------------------------------------

Dopo 4 settimane di scavi, torno a casa carico di documentazione
fotografica e cartacea per arricchire (appena ne avrò tempo) sia
`Wikipedia`_ che `Wikimedia Commons`_. Ho
avuto anche occasione di mappare un po' l'area dello scavo (visibile `qui`_)
e di constatare come l'Openmoko possa essere utilizzato in maniera
intrigante per progetti relativi all'archeologia sul campo, come ha già
dimostrato `Oxford Archaeology`_. 

.. _Wikipedia: http://it.wikipedia.org/wiki/Pagina_principale
.. _Wikimedia Commons: http://commons.wikimedia.org/wiki/Pagina_principale
.. _qui: http://www.openstreetmap.org/?lat=41.60685&lon=15.89588&zoom=15&layers=B000FTF
.. _Oxford Archaeology: http://gvsigmobileonopenmoko.wordpress.com/2008/08/10/resized-dialog-components

OpenStreetMap al LinuxDay 2008 (Bari)
-------------------------------------

Anche quest'anno è arrivato il Linux Day, ed avevo preventivamente preso
accordi con il `LUGBari`_ per un talk su
`OpenStreetMap`_. A dir la verità avrei
dovuto scrivere le slide molto tempo prima del talk (ci stavo lavorando
la sera durante gli scavi di Siponto) ma mi son ridotto (come sempre)
all'ultimo momento.

Devo ammettere che la mia giornata si è divisa tra le spiegazioni su
OpenStreetMap e quelle sull'Openmoko, che ha suscitato non poco
entusiasmo sia nel LUG che nei portafogli dei visitatori alla
manifestazione. Il feeedback è stato migliore di quanto mi aspettassi:
sembra avanzare l'ipotesi di un mapping-party a Bari organizzato dal
LUGBari, e molti visitatori (da Trani, Bisceglie, Corato) hanno espresso
la volontà di voler contribuire allo sviluppo di una mappa libera della
loro città.

La galleria fotografica della giornata è visibile `qui`_. Di seguito, 
qualche foto:

# {% from "macros.j2" import render\_image %} {{ render\_image('',
# 'http://farm4.static.flickr.com/3221/2982364727\_a52911314a\_b.jpg',
# 'PA250009.JPG',
# 'http://farm4.static.flickr.com/3221/2982364727\_a52911314a\_b.jpg') }}

# {{ render\_image('',
# 'http://farm4.static.flickr.com/3209/2982363883\_3ed2272856\_b.jpg',
# 'PA250007.JPG',
# 'http://farm4.static.flickr.com/3209/2982363883\_3ed2272856\_b.jpg') }}

# {{ render\_image('',
# 'http://farm4.static.flickr.com/3034/2978920585\_3ae4a162e3\_b.jpg',
# 'DSCF2106.JPG',
# 'http://farm4.static.flickr.com/3034/2978920585\_3ae4a162e3\_b.jpg') }}

.. _LUGBari: http://www.lugbari.org
.. _OpenStreetMap: http://www.openstreetmap.org
.. _qui: http://lugbari.org/bin/view/Main/LinuxDay2008Gallery

Novita dal mondo Ubuntu
-----------------------

Devo scusarmi ancora una volta con la Comunità Italiana di Ubuntu, ma il
silenzio nel blog è specchio di quanto il periodo tra Agosto e Novembre
sia stato problematico. A breve riprenderò la mia attività "normale" su
`Ubuntu-it`_, soprattutto nel wiki (oltre a
riprendere a scrivere su questo blog).

Devo comunque congratularmi con Canonical e con la Comunità tutta per la
riapertura di un progetto che era stato aperto e chiuso più di un anno
fa nel giro di pochi mesi: **Ubuntu DIY Marketing**. Come dice il nome
stesso (DIY = *Do It Yourself* = Fai-da-te), era un micro-portale (un
portoncino, diciamo) nato con l'obiettivo di raccogliere tutto il
materiale pubblicitario e le idee promozionali nate all'interno delle
varie comunità locali; tutti i materiali erano disponibili con licenza
libera e quindi potevano essere riadattati alle esigenze, e permettendo
a tutti poter avere materiale promozionale disponibile con relativa
velocità e libertà per promuovere Ubuntu in Linux Day, concili LoCo,
manifestazioni, eventi, fiere, mostre, ecc ecc.

Adesso questo sogno è diventato realtà, e si chiama `**Spread Ubuntu**`_! 
Visitatelo! Senza ombra
di dubbio, perderò del tempo in questi giorni per caricare il materiale
promozionale creato dalla Comunità Italiana all'interno del portale. Il
portale si basa su `Drupal`_.

.. _Ubuntu-it: www.ubuntu-it.org
.. _**Spread Ubuntu**: http://ubuntu.ec/su/drupal5/?q=it
.. _Drupal: http://it.wikipedia.org/wiki/Drupal

Ubunteri in manifestazione
--------------------------

La mattina del 28 ottobre sono stato tra i 14.000 studenti baresi che si
sono mobilitati per la manifestazione in Piazza Prefettura contro la
legge 133/08, preludio alla privatizzazione dell'Università Pubblica
Italiana. Gli studenti del nostro corso hanno realizzato una bara in
cartone per celebrare il funerale dell'Università Pubblica. In quel
mentre, ho conosciuto un ubuntero che ci ha aiutato a trasportare la
bara. Gli avevo promesso questo grazie :D

#{{ render\_image('',
#'http://farm4.static.flickr.com/3172/2982912470\_361f1642ce\_b.jpg',
#'DSCF2152.JPG',
#'http://farm4.static.flickr.com/3172/2982912470\_361f1642ce\_b.jpg') }}

Wikipedia e Wikimedia Commons
-----------------------------

La mia dolce metà, studentessa di Storia dell'Arte nonché linguista in
erba, ha deciso autonomamente di correggere una delle mie traduzioni
dalla Wikipedia inglese, `Restauro degli affreschi della Cappella Sistina`_,
sistemando alcuni miei strafalcioni (tecnici più che linguistici, a dir
la verità). Un bacione :D

Approfitto del momento per rendere noto agli utenti della provincia di
Bari che presto verranno caricate su Wikimedia Commons una ventina di
foto di beni culturali della provincia. A queste se ne aggiunge qualcuna
della nave scuola `Amerigo Vespucci`_
ormeggiata per tre giorni nel porto di Bari, che però non ho potuto
visitare dall'interno. Siccome la documentazione fotografica relativa
agli interni della nave su Commons è `totalmente assente`_
se qualcuno ha scattato delle foto e vuole rilasciarle con licenza
libera (meglio Creative Commons BY-SA in questi casi piuttosto che la
GNU) vorrebbe segnalarmelo? Provvederò subito a caricarle su Commons a
suo nome.

.. _Restauro degli affreschi della Cappella Sistina: http://it.wikipedia.org/wiki/Restauro_degli_affreschi_della_Cappella_Sistina
.. _Amerigo Vespucci: http://it.wikipedia.org/wiki/Amerigo_Vespucci_%28veliero%29
.. _totalmente assente: http://commons.wikimedia.org/wiki/Amerigo_Vespucci_%28veliero%29

Propositi per l'inverno
-----------------------

È giunto il momento delle promesse: ho approfittato dell'estate per
liberarmi da un po' di faccende gravose, ho chiuso un po' di progetti
aperti in passato per dedicarmi solamente a pochi e precisi obiettivi:
Ubuntu-it, Wikimedia, Openmoko, OpenStreetMap.
