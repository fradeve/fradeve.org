GIOCHI: Ubuntu-it a quota 150!!! Un po di storia...
===================================================

:date: 2008-01-28 00:05:36
:tags: ubuntu

Ebbene si, dopo tanti sforzi, notti insonni, libri chiusi e ditate sulla
tastiera, il `Portale Giochi`_ del `Wiki di Ubuntu-it.org`_ arriva a **150
GUIDE**. Sono queste le occasioni che mi portano a ricordare quando mi
sono avvicinato alla comunità, la bellezza di un anno e mezzo fa. Non
voglio essere retorico, ma è proprio vero che nel mondo del *Free
Software* le cose cambiano molto, molto velocemente. L'attività
collaborativa permette di dare una spinta eccezionale allo sviluppo dei
programmi e della loro documentazione. È un po' ciò che è avvenuto per
il Portale Giochi di Ubuntu-it.

.. _Portale Giochi: http://wiki.ubuntu-it.org/Giochi
.. _Wiki di Ubuntu-it.org: http://wiki.ubuntu-it.org

Riassumo alcune date per me importanti:

1. Andando a spulciare la cronologia delle pagine, per quanto indietro
   si possa andare, potremmo dire che il Portale Giochi risale al
   lontano **Dicembre 2006** (forse anche prima...). Era più o meno di
   quei tempi che il buon `Giuseppe Terrasi`_ cominciò a
   fare ordine nelle voci.

2. Ad **Aprile 2007**, ci si accorge dell'esistenza di
   `Ubuntugames.org`_, un "fork pacifico" di `Ubuntu-br`_, che è venuto
   costituendosi come portale autonomo sui Giochi per Ubuntu. Si
   uniforma quindi lo stile del nostro wiki a quello "internazionale"
   (sarà `Milo Casagrande`_ a farsi carico di questa fatica).

3. A Maggio, Guglielf (alias `Filippo Guglielmetti`_)
   inaugura il topic del Portale Giochi sul forum di Ubuntu-it (e su
   quelle pagine se ne leggeranno delle belle!); io e Niccolò Forlini
   (che purtroppo qualche mese fa ha interrotto la sua collaborazione
   con la Comunità) decidemmo di dedicarli a qualche traduzione di
   pagine sui giochi in italiano.

4. A **Giugno 2007** ero utilizzatore di Ubuntu da 11 mesi, e comincio a
   comprendere che, è vero, c'è tanta gente che dedica tempo allo
   sviluppo del sistema (in un certo senso, lavorano "anche per me", mi
   dissi). Decisi quindi di migliorare l'impostazione di qualche voce.
   Il passatempo si trasformò in una vera e propria attività fissa
   (diurna e notturna), anche perché avevo già dato gli esami
   all'università. L'estate del 2007 diventa una vera fucina per il
   Portale, che comincia ad ingrandirsi ed espandersi. La mia nomina ad
   Amministratore di Sezione del Portale Giochi era ormai fuori
   discussione :D

5. Arriva **Settembre 2007**, arrivano le idee. Dopo un mese di
   giornalieri contatti con il `team di Ubuntu-br`_, ed in particolare
   con i traduttori di `Ubuntugames.org`_, mi frulla per la
   testa l'idea che, visto che Ubuntugames.org esiste in 4 lingue
   (Spagnolo/Portoghese, Inglese, Francese, e Russo), perché non
   aggiungere anche quella Italiana? Il "problema" sarebbe legato
   soprattutto a questioni di hosting e visibilità: si tratterebbe di
   spostare un portale che allora contava già quasi un centinaio di
   voci, sul dominio di Ubuntu-br.org. `Il Consiglio della Comunità si
   oppone`_, sostenendo che, per questioni di visibilità di Ubuntu-it, 
   è meglio che il sito rimanga dov'è.

6. A metà **Novembre 2007**, alcuni utenti mi suggeriscono di inserire
   in ogni voce nel Portale, delle icone che distinguano nettamente i
   giochi *liberi* da quelli *proprietari*, così da dare maggiore
   visibilità al software libero. A questa idea, aggiungo la mia: delle
   icone che indichino la reperibilità dei giochi (se presenti nei
   repository, proprietari ed emulabili con Wine, ecc). `La gestazione
   del progetto è lunga`_, ma a Dicembre l'intero Portale è stato 
   uniformato e organizzato con le nuove icone.

7. Proprio **tra Novembre e Dicembre** 2007, una nuova penna si fa viva
   nel Gruppo Documentazione: un utente di nome **V** 
   (alias `Riccardo Filippone`_) sostiene
   d'essere in grado di poter scrivere più di qualche guida a giochi
   interessanti. In men che non si dica, V riesce a sfornare qualcosa
   come una trentina di guide. V è attualmente la persona che più
   meriterebbe d'essere identificata come artefice dello sviluppo del
   Portale. Gloria, gloria a V.

8. **OGGI, 28 Gennaio 2008: il Portale Giochi compie 150 guide.**

Come avrete capito, la storia dello sviluppo di Ubuntu e della sua
Documentazione è una storia fatta di libertà, di amicizia, di
discussioni, controversie, spammate e sgridate da parte degli Admin :D
Dopo quasi 2 anni dal mio avvicinamento alla Comunità, continuo a
restare entusiasta dal livello e dalla qualità dei prodotti e della
gente che della Comunità fa parte. Per quanto mi riguarda, in questa
occasione voglio ringraziare tutti gli artefici (diretti o meno) di
questa bella creazione che è punto di riferimento per migliaia di utenti
italiani.

Il mio grazie di cuore va quindi (non in ordine), a:

-  `Giuseppe Terrasi`_
-  `Filippo Guglielmetti`_
-  tutto il `team`_ di Ubuntugames.org
-  `tutto il Gruppo Doc`_
-  **Il mitico Admin** (`Alessio Treglia`_)
-  `Milo Casagrande`_
-  Niccolò Forlini ----> `Riccardo Filippone`_
-  ...Ed ovviamente a tutti gli utenti che hanno contribuito leggendo,
   modificando, criticando e dando consigli sulle guide (si, sto
   parlando per esempio di `Marbell`_
   e di tanti altri... non me ne vogliate se dimentico qualcuno ;) )

.. _Giuseppe Terrasi: http://wiki.ubuntu-it.org/GiuseppeTerrasi
.. _Ubuntugames.org: http://www.ubuntugames.org
.. _Ubuntu-br: http://www.ubuntu-br.org
.. _Milo Casagrande: http://wiki.ubuntu-it.org/MiloCasagrande
.. _Filippo Guglielmetti: http://wiki.ubuntu-it.org/FilippoGuglielmetti
.. _Ubuntu-br: http://www.ubuntugames.org/Coringao
.. _team: http://www.ubuntugames.org/Coringao
.. _Il Consiglio della Comunità si oppone: http://forum.ubuntu-it.org/index.php/topic,89172.msg765335.html#msg765335
.. _La gestazione del progetto è lunga: http://forum.ubuntu-it.org/index.php/topic,89172.msg899548.html#msg899548
.. _Riccardo Filippone: http://wiki.ubuntu-it.org/RiccardoFilippone
.. _tutto il Gruppo Doc: https://launchpad.net/%7Eubuntu-it-doc/+members
.. _Alessio Treglia: http://wiki.ubuntu-it.org/AlessioTreglia
.. _Marbell: http://forum.ubuntu-it.org/index.php?action=profile;u=18502
