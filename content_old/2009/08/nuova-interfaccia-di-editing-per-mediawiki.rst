Nuova interfaccia di editing per MediaWiki
==========================================

:date: 2009-08-07 07:30:33
:tags: gnulinux, wikimedia, wikipedia

Ormai non esiste internauta (e non solo) che non abbia usato (e
contribuito, si spera) almeno una volta ad uno dei progetti della
`Wikimedia Foundation`_, la fondazione non-profit che finanzia 
lo sviluppo e coordina l'attività di progetti come `Wikipedia`_, 
`Wikimedia Commons`_, `Wikiversity`_, `Wikibooks`_, 
`Wikisource`_, ecc.).

Anche in prima persona, come contributore, per me è sempre stato
evidente che, dopo la straordinaria diffusione e ricchezza di contenuti
di Wikipedia, l'ultima barriera da superare fosse l'interfaccia utente.
Certo, è anche vero che negli ultimi anni anche l'"internauta medio" si
è abituato ai sistemi di raccolta di informazioni in maniera
collaborativa, ed il wiki è diventato una moda decisamente diffusa.

Ma ancora oggi mi capita ogni tanto di sentire qualcuno (fare 90 minuti
di treno ogni giorno significa anche questo) dire cose del tipo

    l'altro giorno stavo consultando Wikipedia, l'articolo sulla
    fotosintesi clorofilliana è scritto veramente bene, molto molto
    chiaro e preciso; peccato però, c'era un errore su un termine, avrei
    voluto correggerlo ma onestamente non ci capisco niente sai, è cosi
    complicato...

Per fortuna alla Wikimedia Foundation questo l'hanno capito, e qualche
tempo fa hanno lanciato l'\ *usability project*, con lo scopo di
migliorare l'interfaccia con cui chiunque può inserire e modificare i
contenuti dei progetti della WMF. È possibile provare in beta i primi
risultati di questo progetto, che devo dire sono veramente straordinari,
nella loro semplicità.

Come potete vedere dall'immagine seguente, l'ostica barra con 50
pulsanti che c'è in Wikipedia è stata sostituita da una comoda barra con
delle icone in stile Tango, da cui è possibile effettuare le più
elementari operazioni di formattazione del testo. È adesso finalmente
più facile inserire anche i caratteri speciali, ed il menù d'aiuto è
diventato significativamente utile, perché riporta una specie di piccolo
cheatsheet delle combinazioni di formattazione più usate nel wiki,
contribuendo sensibilmente a far sentire meno ignorante l'editor newbie
che si avvicina per la prima volta al wiki.

.. raw:: html

   <center>

|image0|

.. raw:: html

   </center>

Ricordo a tutti che è possibile provare in prima persona queste novità,
votare e fornire suggerimenti per rendere questo sistema ancora
migliore, tramite il sito dei prototipi della Wikimedia Foundation:
http://prototype.wikimedia.org.

.. |image0| image:: http://dl.dropbox.com/u/369614/blog/img_red/screenshot002eiz.png

.. _Wikimedia Foundation: http://wikimediafoundation.org/wiki/Home
.. _Wikipedia: http://it.wikipedia.org
.. _Wikimedia Commons: http://commons.wikimedia.org/wiki/Pagina_principale
.. _Wikiversity: http://it.wikiversity.org/wiki/Pagina_principale
.. _Wikibooks: http://it.wikibooks.org/wiki/Pagina_principale
.. _Wikisource: http://it.wikisource.org/wiki/Pagina_principale
