Ubuntu 7.10 permette di scegliere il livello di libertà
=======================================================

:date: 2007-10-17 20:25:58
:tags: ubuntu

Questo post è la traduzione di un articolo che recentemente Jonathan
Carter ha diffuso sul suo `blog`_.
Il viaggio dall'Università a casa è lungo ed il treno è noioso ;) Buona
lettura!!

.. _blog: http://jonathancarter.co.za/ubuntu-710-lets-you-choose-your-level-of-freedom

"Le persone sembrano nutrire grandi aspettative nei confronti di Ubuntu
Gutsy 7.10 e, ad essere onesti, non credo facciano male. Gutsy sembra
stia diventando il migliore rilascio di Ubuntu mai esistito [...]. C'è
un particolare aspetto di Gutsy che credo sia più importante di altri,
ed è che Gutsy permette all'utente di scegliere il proprio livello di
libertà. Per questo, potrei anche andare molto lontano, affermando
addirittura che Gutsy sarà il migliore rilascio Linux della storia.

1. **Restricted Manager**: benché non sia una novità in Gutsy, sembra
   aver subito degli ottimi miglioramenti. Il Restricted Manager educa
   l'utente sulle questioni connesse all'utilizzo di driver, firmware
   proprietari, richiesti per far funzionare il proprio hardware. [Per
   esempio], Restricted Manager mi avvisa che il mio portatile richiede
   dei driver non liberi se volessi usare il mio modem.

2. **Integrazione di Firefox con il download di plugin Flash**: questo è
   un miglioramento molto richiesto, che spesso porta gli utenti ad
   ignorare l'esistenza di un plugin libero per il Flash. Quando si
   accede per la prima volta ad un sito che richiede Flash, Firefox
   mostra una finestra in cui si potrà scegliere se installare il plugin
   proprietario Adobe Flash o utilizzare la versione all'ultimo grido
   del plugin Libero di GNU Gnash. I pacchetti richiesti saranno poi
   installati usando lo stesso gestore di pacchetti di Ubuntu, anziché
   utilizzare il manager dei plugin di Firefox. 3.

3. **Aggiungi/Rimuovi Programmi**: come il Restricted Manager, anche
   questa non è una novità in Gutsy, ma credo che si abbini molto bene
   alle nuove features di Ubuntu. L'interfaccia Aggiungi/Rimuovi
   Programmi rende semplice per l'utente distinguere se si stia per
   installare un programma proprietario o Libero, e quale dei due è
   ufficialmente supportato da Ubuntu. Siccome non è sempre così [con
   riferimento al bug di GNOME 44295], non vedo l'ora di controllare se
   il team di Ubuntu si sia attrezzato per rendere tutto ciò ancora più
   semplice. 4. Gobuntu Ultima, ma non certo meno importante, è Gobuntu.
   Originariamente era una versione di Ubuntu che si sarebbe voluto
   chiamare Gnubuntu, contenente al 100% Software Libero, e neanche
   driver o firmware proprietari. Richard Stallman fece delle obiezioni
   sul nome, e divenne per questo Ubuntu Libre, per poi essere
   rilasciata come Gnewsense. In Gutsy, l'idea originale dietro
   Gnewsense è portata oltre. Gobuntu, l'ultima arrivata nella famiglia
   di Ubuntu, non solo sarà in circolazione senza alcun tipo di
   software/driver proprietario, ma non mostrerà neanche immagini o
   artworks non liberi (è comunque un'idea appena nata). Non sono sicuro
   al 100% se ciò sia anche stato implementato per Gutsy, ma dato che
   nei repository di quest'ultima è presente il metapacchetto
   gobuntu-desktop, sembra di sì. Inoltre, viene utilizzato Iceweasel al
   posto di Firefox

Conclusioni
-----------

Ogni volta che si vuole fare un giusto passo verso il software libero,
utilizzandolo quando possibile, basterà entrare nel proprio gestore di
pacchetti ed installarli. Ogni volta che si vorrà installare dei
programmi proprietari per il proprio lavoro o per divertimento, Ubuntu
permetterà di scegliere più facilmente. Grazie al team di Ubuntu per
aver svolto un lavoro così solerte. Non credo esista alcuna altra
distribuzione che attualmente supporti così bene la scelta tra programmi
liberi e proprietari."
