Portale Giochi nel Wiki: 2 new entries
======================================

:date: 2007-11-05 23:04:56
:tags: ubuntu

(Si scrive "entries"? Si accettano consigli) Appena iniziata questa
settimana, abbiamo due novità nel Portale Giochi delle Wiki di
Ubuntu-it:

1. **Xmoto** Simpatico gioco (inserito nominalmente nella categoria
   "Sport") in cui si dovrà guidare uno spericolato motociclista lungo
   dei percorsi - molto - sconnessi. Non è il gioco 3D spaccapolsi che
   vi state immaginando, è un 2D disegnato a mo' di cartone animato, con
   vaghi riferimenti alla struttura dei platform. Che dire... è anche
   nei repository, un motivo in più per installarlo ;) Ringrazio
   **V3nd3tta**, perché la guida l'ha scritta lui :D

2. **VBA Express** Per questa pagina dovete ringraziare **sparazza**; è
   un emulatore di giochi per il GameBoy Advance, non credo ci sia altro
   da aggiungere... potete farci partire le vostre rom, senza dover far
   girare altri emulatori in Wine (che magari da problemi con il motore
   audio...). E pensare che mio fratello era fermamente convinto che per
   le rom del GameBoy Advance non ci fossero speranze ;)

Anche questa settimana la morale della favola è che il Portale Giochi
sta lentamente crescendo: **siamo ora quota 121 GUIDE**. Come sempre il
mo grazie va alla Comunità :D
