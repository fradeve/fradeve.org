L'influenza A: non capisco
==========================

:date: 2009-09-06 12:16:51
:tags: apple, gnulinux, openmoko, ubuntU

Come avrete modo di intuire, non sono un fan della mela. Lo dico
chiaramente, non sono affetto da `A-Adorazione`_. Ho altri tipi di
adorazione: `questa`_ (W-adorazione), `questa (F-adorazione)`_, 
`questa (G-adorazione)`_, `questa (E-adorazione)`_ o ancora 
`quest'altra`_ (L-adorazione) - la lista non è ordinata, ovvio ;)

Ma la A, la A, no, decisamente no. Che peraltro detta così sembra quasi
un'influenza dalle tendenze pandemiche. Solitamente quando mi sento solo
e scoraggiato, per tirarmi un po' su, penso che mentre io sto li in
panciolle ovunque nel mondo ci sono persone che si prodigano per rendere
il mondo un posto migliore, ognuna a modo proprio: chi soccorre i meno
fortunati, chi studia sistemi per produrre energia pulita a basso costo,
chi riempie contenitori con cultura libera, chi scrive software e lo
rilascia con licenza libera.

Eppure, bastano `notizie del genere`_
per farmi intuire quanto siano forti le tendenze masochistiche in gran
parte della popolazione mondiale. In Italia, peraltro, siamo abituati a
farci del male. L'ultima volta che qualcuno ha promesso più sicurezza ed
ordine in cambio della propria libertà, se ricordo bene, è finita
maluccio. Sarà che forse sono rimasto un po' ai vecchi tempi, ai valori
d'un tempo: amore - amici - GNU - salsicce grigliate - birra.

Il software proprietario non mi ha mai convinto, così come non mi hanno
mai convinto le veline, che a ben pensarci sono più o meno come un
Tronky senza il ripieno di crema alla nocciola: una bella scorza di
biscotto, alquanto stomachevole. Eppure c'è qualcuno che non la pensa
così, ed il contagio si è diffuso a macchia d'olio, l'epidemia A ormai
non conosce confini; si è praticamente arrivati all'isteria collettiva.

Isteria, ma stiamo scherzando? Mi ricordano tanto il famoso ragazzino
che trovo la figurina del più raro dei Pokemon, e finì come sappiamo. In
cosa crede questa gente, Gesù ed Apple? Beh, fondamentalmente non
sarebbe neanche tanto lontano dalla realtà, considerato che uno degli
slogan di Cupertino è stato qualcosa del tipo "Dio usa Mac"; e per
quanto mi riguarda è una delle cose più divertenti che abbia mai sentito
sul tema, dopo le battute di Woody Allen e la Chiesa di Scientology.
Adorare la tecnologia che fa di te uno schiavo è proprio un corollario
del "principio del Tronky", con l'unica differenza che questa volta il
Tronky non te lo stai infilando in bocca.

Quando ho letto di ragazzini accampati davanti all'Apple Store ho avuto
un brivido. Detesto i fanatismi. Essere fanatico di qualcosa significa
non avere abbastanza presenza di spirito per valutare, pensare, ideare e
concretizzare una propria visione della realtà. Mi fanno paura i
fanatici religiosi (sia in patria che fuori), i fanatici dei gruppi
musicali, i fanatici del software libero (si, anche quelli), ed
ovviamente quando parlavo di adorazione all'inizio di questo post stavo
tentando di fare dell'autoironia.

Non metto in dubbio che il mondo abbia problemi più impellenti di
questo, ma lasciate che ve lo dica, essere fanatici di un telefono, di
un lettore mp3 o di un computer sembra essere l'ultimo stadio della
polpettizzazione del cervello.

Continuo a pensare che ci siano frasi che, anche con l'evolversi della
società e dei tempi, rimangano delle verità indiscutibili:

- metti la maglietta intima di cotone prima di uscire (nonna)
- a questo mondo i soldi non si fanno senza lavorare (papà)
- il software è come il sesso, è migliore se è libero (LT)

e dentro di me so che fino a quando le cose funzioneranno in questo
modo, tutto sommato il mondo sarà un posto vivibile. Concludo questa
incoerente accozzaglia di pensieri sparsi con un video, e chiedendo a
chi dorme col proprio Mac di uscire di casa e cercare, nell'ordine:

- una donna o un uomo, o entrambi
- una macelleria che venda salsicce
- una cassa di birra
- condividere quanto sopra

.. youtube:: POiNqP4savI


.. _A-Adorazione: http://it.wikipedia.org/wiki/Apple
.. _questa: http://it.wikipedia.org/wiki/Wikipedia
.. _questa (F-adorazione): http://it.wikipedia.org/wiki/Figa
.. _questa (G-adorazione): http://it.wikipedia.org/wiki/GNU
.. _questa (E-adorazione): http://it.wikipedia.org/wiki/Umberto_Eco
.. _quest'altra: http://en.wikipedia.org/wiki/Love>
.. _notizie del genere: http://www.02blog.it/post/5658/apple-store-carugate-le-foto-dellinaugurazione
