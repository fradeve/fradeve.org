Un regalo per i gruppi dacquisto di Openmoko
============================================

:date: 2008-04-25 08:12:19
:tags: freerunner, openmoko

Forse la cosa non è molto risaputa, ma **Openmoko ha deciso di vendere
anche in Europa**, non appena uscirà il Neo FreeRunner. Ok, questo lo
sapevamo già, direte voi... bene, ma forse non sapevate che ci sono
sconti particolari per i "**gruppi d'acquisto**\ " che compreranno
direttamente da Openmoko, **in blocchi da 10**. Avete capito bene: ci si
sta organizzando per fare ordinazioni di blocchi da 10 FreeRunner alla
volta, in modo da ottenere sconti particolari sulle spedizioni, senza
gli intermediari dello shop in Europa. I gruppi di acquisto stanno
organizzando le adesioni sull'`apposita pagina`_ del `wiki di Openmoko`_. 
Accorrete numerosi! Ma la notizia è un'altra: ieri è arrivata una mail in mailing
list direttamente da *Steve*, uno dei core-manager dello sviluppo di
Openmoko, secondo cui per ogni ordinazione da 10 pezzi di Openmoko
sarebbero stati aggiunti **IN REGALO** nella confezione, **10 custodie**
(*pouch*) e **10 auricolari** (oggetti che normalmente dovrebbero essere
comprati come "aggiuntivi" nel momento dell'ordinazione dell'Openmoko -
anche se costano davvero poco). Ovviamente questo lascia pensare che
l'entrata in commercio del FreeRunner sia *veramente* molto vicina....
:D Di seguito, come sempre, riporto il testo originale della mail:

    I decided to do something EXTRA for the groups of people who are
    uniting to execute a group sales. Every 10 pack, will come with a
    box of stuff. 10 pouches and 10 head sets. So if you join a group
    sales organization and buy with other people, then the 10 pack will
    include these extras. Sean and I are so happy with the way the
    community is coming together around this idea of group sales that it
    just made sense.

.. _apposita pagina: http://wiki.openmoko.org/wiki/GroupSales#Italy
.. _wiki di Openmoko: http://wiki.openmoko.org/wiki/Main_Page/it
