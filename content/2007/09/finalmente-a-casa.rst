Finalmente a casa
=================

:date: 2007-09-29 15:00:41
:tags: gnulinux, openmoko, ubuntu, wikipedia, blog

Buongiorno a tutti i lettori del Planet di **Ubuntu-it**, dopo un anno di
soddisfazioni con (K)Ubuntu, il neofita Fradeve è stato premiato con la
membership di Ubuntu-it e, guardacaso, oggi si trova a scrivere sul Planet.


Vorrei prima di tutto ringraziare tutta la Comunità, con una lode particolare
alla dovizia e all'impegno con cui i ragazzi del Gruppo Documentazione si
cimentano nel Wiki.

Come nasce questo blog
======================

La necessità è prima di tutto
l'avere una voce (uno strillone?) nel Planet per quanto concerne il `Portale
Giochi`_ del Wiki di Ubuntu-it. Nell'ultimo anno il Portale, da progetto
embrionale per la raccolta delle guide all'installazione dei giochi su Ubuntu,
è diventato il primo portale (anche a livello internazionale, se vogliamo) sui
giochi in Ubuntu.

.. _Portale Giochi: http://wiki.ubuntu-it.org/Giochi

Oggi **il Portale italiano conta 112 guide**, quello
inglese/portoghese/spagnolo 109. Ovviamente non si tratta di competizione,
considerato che il Portale Giochi italiano è stato inteso originariamente come
traduzione di quello `portoghese`_ (che oggi detiene la leadership del
progetto). Il ruolo del portale, oggi, è quello di un grande contenitore
(ordinato, per quanto possibile) di informazioni sui giochi; credo che
l'augurio migliore che gli si possa fare è di ripetere un anno come questo.

.. _portoghese: http://www.ubuntugames.org/

Concluse le belle speranze, credo sia il caso di ricordare che il Portale non
è cresciuto da solo, ma è venuto su grazie ai commenti degli utenti, ai
consigli dei newbie, alle bacchettate degli Editori. Con questo vorrei
sottolineare che, come in tutte le attività di questo genere, il contributo
dei fruitori è essenziale. Come editore del Portale, invito tutti gli utenti a
farmi presente errori, ed a riportarmi qualsiasi informazione possa essere
utile allo sviluppo di un progetto di documentazione cosi ambizioso. Potete
scrivere e commentare qui sul blog, oppure fare riferimento alla mia `pagina
personale`_. Vorrei ricordare che, personalmente, è quasi impossibile
testare di persona tutti i giochi dei quali scrivo, e (molto) spesso faccio
riferimento alle guide di altri blog, come `UbuntuGame`_, o continuo nel
progetto di traduzione del portale internazionale di UbuntuGames.

.. _pagina personale: http://wiki.ubuntu-it.org/FrancescoDeVirgilio
.. _UbuntuGame: http://ubuntugame.blogspot.com

Approfitto quindi dell'occasione per ringraziare della collaborazione tutto lo
staff di UbuntuGame e di UbuntuGames (in particolare Zimotti per il primo e
Coringao per il secondo).


Non solo giochi
===============

Oltre alla nostra distro
preferita, mi occupo nel poco tempo libero che mi rimane di `Wikipedia`_,
Openmoko ed OpenStreetMap. Sulla prima, c'è ben poco da dire. Su
`Openmoko`_, vorrei spendere qualche parola in più, a partire dal motto:
_"Openmoko: Free Your Phone"_. Considerata l'ampia diffusione di sistemi
operativi proprietari sui cellulari (così come -- una volta -- sui PC),
**Openmoko GNU/Linux** si propone l'ambizioso obiettivo di creare una
distribuzione compatibile con (quasi) tutti i PDA/TabletPC in circolazione. Lo
stato attuale del progetto non è entusiasmante (anche se di questo parlerò in
qualche post futuro), se non per gli sviluppatori; tuttavia, possiamo dire
d'essere arrivati al punto di non ritorno: sta per nascere il primo S.O. serio
(e l'OpenZaurus?) per PDA, anche se Ubuntu Lpia potrebbe essere un po' più
qualificato e pronto per il mercato dei TabletPC. In qualsiasi caso, l'appello
è: liberiamo i nostri device! Per quanto riguarda `OpenStreetMap`_, è un
progetto aperto a tutti per mappare tutte le strade del pianeta, creando delle
cartine, delle mappe per la navigazione GPS e non solo, che possano essere
rilasciate sotto licenza GNU: libere, gratuite ("free as speach"),
modificabili e distribuibili. Molti paesi del mondo si sono già mossi in
questo senso (parlo degli USA, Inghilterra, Francia, Germania ed Olanda).
L'Italia, ancora una volta, dimostra d'essersi persa qualche puntata in merito
alla tutela delle proprie libertà di conoscenza: basta guardare la `mappa
mondiale`_ per accorgersi che nella Penisola non esistono strade mappate (o
quasi).

.. _Wikipedia: http://it.wikipedia.org/wiki/Pagina_principale
.. _Openmoko: http://wiki.openmoko.org/wiki/Main_Page/it
.. _OpenStreetMap: http://wiki.openstreetmap.org/index.php/Main_Page
.. _mappa mondiale: http://www.openstreetmap.org/

Lo so, come primo post non c'è male...


Francesco
