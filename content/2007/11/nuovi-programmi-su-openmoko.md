Title: Nuovi programmi su Openmoko
Date:  2007-11-05 22:29:24
tags: gnulinux, openmoko, python,

Nell'ultimo periodo si sta verificando una vera e propria
esplosione per quanto riguarda il software per **Openmoko Angstrom GNU/Linux**
(questo dovrebbe essere il nome completo del sistema operativo che gira sul
**Neo1973**). Immagino che ciò sia imputabile allo stato tutto sommato
accettabile dei driver: adesso funzionano perfettamente _addirittura_ le
telefonate (non e cosa da poco, considerando che _tutto_ si basa su driver
Free Software - badate, non ho detto "opensource"). Questo ha spinto gli
sviluppatori a concentrarsi su altre parti meno importanti del sistema, come
il chip GPS che presto sarà accompagnato da driver perfettamente funzionanti e
liberi. Intanto, dopo il recente annuncio di _Mickeyl_ sul proprio blog, i
volontari sviluppatori di software non ci hanno pensato 2 volte, e stanno
cominciando a venir fuori interessanti proposte:

1. È stato ampliato il software che gestisce l'**orario**: adesso è visibile anche una mappa del
Pianeta che riporta i fusi orari nelle principali città del mondo (come ha
commentato qualcuno sul proprio blog: "cosi si può chiamare qualcuno
dall'altra parte nel mondo, accertandosi che non lo si stia svegliano nel
cuore della notte").

2. È stato implementato il "**desktop**" del sistema:
adesso si può scegliere se inserire un **grosso orologio** (a "grosso"
affiancate "riposante per gli occhi") digitale. Oltre a questo, grazie ad un
nuovo pacchetto nei repository Openmoko, sarà anche possibile scegliere lo
**sfondo** del proprio desktop.

3. Sono stati integrati il **Media Player** ed il **Browser** (ma di questi ho già brevemente discusso in post precedenti).

4. Sono stati inoltre rilasciati dei **bugfix** per alcune applicazioni come
quella (in Python) per prendere appunti direttamente sullo schermo, o per
l'aggregatore di feeds RSS.


Ultima nota, è probabile (ma non ci spero molto)
un abbassamento lieve dei costi di vendita del Neo1973, poiché **non verrà
distribuita più la penna** (iper-multifunzione: stilo, laser, penna a sfera),
poiché tutto il software dell'Openmoko è progettato per essere usato a colpi
di polpastrello. In qualsiasi caso, ho fregato lo stilo di riserva dal palmare
HTC della mia ragazza :D Magari, al posto della penna potrebbero inserirci una
batteria in più, visto quello che (non) dura....
