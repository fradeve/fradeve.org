GTA San Andreas nel Portale Giochi - E il crack no-cd?
======================================================

:date: 2007-11-28 22:43:42
:tags: microsoft, ubuntu

Il titolo del post dice tutto, e c'è ben poco da spiegare. Grazie agli
sforzi di V, ancora una volta abbiamo una nuova wiki. Peccato soltanto
che si tratti di un gioco emulato con Wine e non di uno nativo (magari
free software, eh? ;) ). Questo il `link`_ alla wiki.

L'inserimento di `GTA`_, `Pro Evolution Soccer`_ e di `Warcraft III`_
solleva un importante problema, quello dei **crack no-cd**. Per quanto la
documentazione in merito sia piuttosto ampia, non si riesce a
raggiungere una soluzione. Mi spiego meglio: i crack no-cd (quante volte
li avrete usati su Windows?) sono i crack che permettono di eseguire il
gioco, dopo l'installazione, senza inserire i CD. Forse su Windows non
se ne sente la necessità, ma su Wine questo risulta di estrema
importanza perché spesso è l'unica maniera che permette al gioco di
partire (almeno, fino ad ora).

.. _link: http://wiki.ubuntu-it.org/Giochi/Azione/GTASanAndreas
.. _GTA: http://wiki.ubuntu-it.org/Giochi/Azione/GTASanAndreas
.. _Pro Evolution Soccer: http://wiki.ubuntu-it.org/Giochi/Sport/ProEvolutionSoccer2008
.. _Warcraft III: http://wiki.ubuntu-it.org/Giochi/Strategia/Warcraft3

I crack no-cd sono legali? Secondo `Wikipedia`_, lo sono in alcuni
paesi. Secondo testimonianze dirette di agenti della Finanza, sono
legali solo se si usano con un gioco installato da cd **originale**. I
crack no-cd rientrano nella definizione di crack? Non saprei... il crack
è un sistema che tenta di eludere (e di solito noi speriamo ci riesca :D
) alcuni sistemi di protezione dalla copia inclusi nel software
proprietario. In questo caso, se installo il gioco da cd originale,
possiamo dire trattarsi di azione illegale? Mi piace ricordare che sia
il `Database di Wine`_ sia `Ubuntuforums`_
fanno largamente uso di crack no-cd. Non gioco quasi per niente al PC
(sconvolgente rivelazione per l'Editore di Sezione del Portale Giochi
del Wiki di Ubuntu- it), ma credo che, **in casa mia**, se compro il CD
**originale**, posso farci quello che voglio.

.. _Wikipedia: http://it.wikipedia.org/wiki/Crack
.. _Database di Wine: http://appdb.winehq.org/objectManager.php?sClass=version&iId=9614
.. _Ubuntuforums: http://ubuntuforums.org/showthread.php?t=608930


Ci sarebbe inoltre da sottolineare che il crack no-cd non modifica
alcunché, va solo a sostituire l'eseguibile del gioco. Per quanto mi
riguarda, vale anche l'osservazione: "Il crack no-cd, se usato con un
gioco installato da cd originale, dovrebbe essere legale perchè, nel
caso di Wine, lo scopo del suo utilizzo è permettere al gioco che io ho
**legalmente acquistato** di girare sulla **mia** macchina, che non deve
avere necessariamente il sistema operativo di Microsoft."

Rimane quindi da capire se sul Portale Giochi di Ubuntu-it si debba
parlare o meno di questi crack, ed in che termini. Per avere un parere
ufficiale, ho mandato una mail alla Polizia Postale, sfruttando il loro
servizio di consulenza online al cittadino. Ci credereste? Dopo 15
giorni non ho ancora ricevuto una risposta (non che me ne aspettassi
una, eh....). La situazione quindi rimane in bilico, ma per non
sbagliarci abbiamo omesso dal Wiki qualsiasi riferimento a queste
pratiche che, se per un certo verso potrebbero sembrare legittime, per
altri potrebbero anche non essere legali (la questione filosofica la
lasciamo da parte).

Vi ho dato in pasto un bel po' di materiale su cui riflettere. Se avete
idee, suggerimenti o commenti, **se sapete come risolvere la questione**
o se avete un cuggggino/zio/parente acquisito che lavora nel settore, il
blog è aperto ai vostri commenti: siamo una Comunità, ragazzi........

PS: con soddisfazione, possiamo dire che il Portale italiano dei Giochi
di Ubuntu e il primo (che io sappia) ad affrontare questa questione,
perché il portale internazionale `www.ubuntugames.org`_ è decisamente
*indietro* per quanto riguarda i contenuti... almeno per il momento. :D

.. _www.ubuntugames.org: http://www.ubuntugames.org
