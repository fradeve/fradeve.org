Title: Il grande passo: da KDE a GNOME
Date:  2007-12-15 22:59:13
tags: ubuntU

Due considerazioni:

1. Lo so, è il solito post d'aria fritta...
2. Sono forse l'unico fesso che a meno di un mese dall'uscita del
"supercalifragilispichespiralidoso" KDE4, passa a GNOME :D


Uso Ubuntu da 2
anni. Per meglio dire, uso Kubuntu da 2 anni... insomma, il mio amore per GNU,
per Linux, per le licenze libere e per il mondo della libertà di pensiero e
sviluppo è nato con Kubuntu. Felice utente Kubuntu (ok, i primi tempi ero più
utonto che altro), non ho preferito indagare sulle origini e sulle misteriose
(ma quando?) storie dei vari DE. Finché, un giorno, la storia mi e stata
sbattuta in faccia (è proprio il caso di dirlo) da Richard Stallman, del quale
ho comprato - e lo dico con orgoglio - e divorato il libro: "_Software Libero,
Pensiero Libero_". E così, come un adolescente che si trova davanti alla vita
di colpo, mi son trovato di fronte all'annosa questione: KDE o GNOME?


Che sia
meglio un environment _nato libero_ o uno che libero lo è diventato (dopo
qualche battaglia)? Senza dubbio, il KDEev ormai è totalmente libero, e si sta
organizzando per ri-licenziare tutto il software di KDE4 sotto la GPL v3. Ma
d'altro canto l'attrazione verso un environment libero in origine, nato per
essere libero e sotto gli ideali di GNU esercita il suo fascino. So che forse
è uno di quegli aspetti che meno vengono considerati ma, sarà, forse sono io
solo un po "particolare". Dal punto di vista pratico, il mio KDE era sporco
dell'accumulo di molti, molti mesi di test di software vari ed improbabili, ci
voleva un po' di pulizia. E, soprattutto, stavano venendo a galla ultimamente
alcuni problemi che mai mi sarei aspettato:

 * Amarok decideva autonomamente di
cancellare il database della collezione, per poi ricostruirlo ad ogni avvio (e
prima di una pulizia, la cartella di Amarok occupava ala bellezza di 2 Gib!);
 * gran parte dei miei dispositivi rimovibili non venivano smontati;
 * in KDE3 ho trovato piuttosto "macchinosa" la gestione dei processi all'avvio del
sistema, il loro controllo, ecc.
 * dopo l'aggiornamento a Gutsy, non riuscivo
più a controllare la luminosità del portatile...
 * non chiedetemi perché, per
avere tutte le applicazioni che uso di solito attive, KDE3 richiedeva la
bellezza di (almeno) 800 Mib (si, era proprio sporco), mentre attualmente GNOME
per fare le stesse cose ne impiega circa 500 (lo so che KDE4 ne occuperà molti
di meno, ma prima che risulti utilizzabile credi ci vorranno svariati mesi).
 * l'integrazione tra Compiz e KDE è simile al tentativo di integrare un topo con
un cavallo... pessima (molti programmi, una volta avviati, non comparivano in
tray, tra questi, Akgregator). Ovviamente, in buona fede, non crediate che non
abbia provato a chiedere, informarmi, ecc, però il tempo è poco e la voglia di
avere per le mani qualcosa che funzioni, tanta. In un'ottica più bieca:


**più problemi = più tempo perso a risolverli = meno tempo libero = meno tempo
da dedicare al Portale Giochi del wiki di Ubuntu-it**


Insomma, forse sono diventato un po' troppo pigro rispetto ad un paio d'anni
fa, forse non ho più molto tempo da dedicare a smanettamenti vari... fatto sta
che GNOME è attualmente molto più curato in tutti i suoi aspetti
nell'integrazione in Ubuntu. Ed è questo il motivo pratico che mi ha portato
alla migrazione, della quale sono rimasto veramente _molto_ soddisfatto:
funziona tutto, ho ottenuto in soli 20 minuti (di configurazione di GNOME)
quello che ho cercato in 1 mese che tento di risolvere le rogne di KDE con
Gutsy. Di nuovo, non crediate che GNOME possa sostituire KDE pienamente: sento
la mancanza di Konqueror (sto usando Nautilus per la sua leggerezza), ma non
sono riuscito a separarmi da Amarok (e come, altrimenti?), Kget, Konversation,
Katapult, Kate, Lyx, Kpdf.


Insomma, una Ubuntu "sporca" quanto basta per
essere pienamente funzionale ;)


## Orientamenti per il futuro: ##

Personalmente,
sto seguendo da vicino (nei limiti del mio tempo libero) il cantiere KDE4, ma
credo che per avere un buon sistema stabile dovremo aspettare un annetto
(troppo oltre?). Credo anche che sia un grosso errore includere KDE4 in
Kubuntu Hardy: veramente dopo soli 3 mesi dal rilascio, potremo dire che KDE4
sarà pronta per una LTS? Credo di no. Sono convinto in maniera abbastanza
profonda da poterlo ammettere con certezza: resterò su Ubuntu. Spero di non
avervi annoiato troppo,

Francesco
