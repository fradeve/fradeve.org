Title: Facebook Hack Party con Ubuntu
Date:  2011-02-23 21:00:00
tags: ubuntu, talk
Modified: 2011-02-11

<center>![][4]<br>_Paolo si finge un router e reindirizza il PC_</center>

## Aggiornamento 22/02/11 ##
Ho il piacere di annunciare che alle 20.00 del 3 marzo si terrà una replica del talk, per venire incontro a chi non ha potuto partecipare l'ultima volta. Stesso luogo, ovviamente ;)

## Un talk sulla sicurezza di Facebook ##
Annuncio lampo: oggi pomeriggio alle 18.00 (CET) presso la sede dell'[Associazione VieDiFuga][1] (via Cattedrale 103, Ruvo di Puglia), insieme al fantastico [Paolo Barile][2], terrò un microtalk dal titolo "Facebook Hack Party", in cui dimostreremo che, utilizzando una distribuzione GNU/Linux (per la gioia di tutti, Gentoo e Ubuntu 10.10), non è poi così difficile mettere in atto un attacco di _ARP spoofing_ in un contesto "quotidiano".

Chiaramente l'obiettivo non è certo insegnare a rubare i dati degli account dei vari social network, bensì fare una lavata di capo virtuale a tutti coloro che credono di poter navigare in sicurezza sui social network, diffondendo a pioggia le proprie informazioni personali, senza curarsi della sicurezza del proprio router, della WPA, di https, e compagnia cantante.

Al termine della pontificazione, io e Paolo ci offriremo di installare a tutti i presenti che verranno muniti di PC portatili l'allegro plugin [HTTPS everywhere][3] per navigare in (relativa) sicurezza e dispenseremo consigli su come evitare di essere vittime di ARP Poison Routing. Questi si, saranno dispensati a pioggia :D

Vi aspettiamo!

   [1]: http://www.viedifuga.it/
   [2]: http://www.paba-blog.it/
   [3]: https://www.eff.org/https-everywhere
   [4]: http://dl.dropbox.com/u/369614/blog/img_red/2011-03-03-210658.jpg

