Autoproduzione 2: il sapone
===========================

:date: 2011-06-18 12:20:00
:featured: yes
:tags: autoproduzione

L'industria chimica è entrata sempre più prepotentemente nelle nostre
vite, sotto tutti i punti di vista. Se da un lato l'enorme offerta dei
più disparati prodotti per il corpo ci permette di risparmiare tempo
(visto che l'unico sforzo che dobbiamo compiere è andare nel primo
supermercato a comprare un flacone di sapone o bagnoschiuma), gli
svantaggi sono molti, e non sempre molto evidenti; per citarne alcuni:

- eccessiva aggressività sulla pelle
- rilascio di `sostanze inquinanti`_
  negli scarichi urbani
- acquisto e successivo smaltimento (anche se riciclaggio) di
  confezione in plastica

L'ovvia soluzione a questi ed altri problemi, rimane l'autoproduzione.
In particolare, a differenza dei biscotti per il latte, degli snack o di
altri prodotti, il sapone richiede pochissimo tempo di realizzazione, se
rapportato alla quantità (e qualità) del prodotto finale. Personalmente,
ho utilizzato una saponetta autoprodotta per lavarmi in doccia, e ci ho
messo due mesi per finirla: in un'ora di lavoro si possono produrre
anche 30 saponette.

Non mi sembra il caso adesso di ripetere come procedere, il web offre
già tutte le risorse di cui abbiamo bisogno, e le risposte alle più
disparate domande. In particolare:

- `ilmiosapone.it`_ ci spiega come fare
  il sapone a freddo, ed è il metodo da me testato;
- `lasaponaria.it`_ ha uno shop da cui
  comprare a prezzi economici (rispetto alle erboristerie della mia
  città) gli ingredienti necessari

Considerazioni personali
------------------------

- non demoralizzatevi: le prime volte il sapone autoprodotto potrebbe
  non essere all'altezza delle aspettative; la prossima volta andrà
  meglio!
- questione stampi: una volta pronto il "gel" saponificato, occorre
  versare il sapone negli stampi in cui comincerà a solidificare;
  qualsiasi struttura che possa contenere il sapone e dargli una forma
  pseudo-parallelepipedica (:D) può andare bene; consiglio di
  realizzare uno stampo in legno in casa, oppure la prima volta è utile
  anche riciclare i cartoni del latte, opportunamente sciacquati con
  acqua e tagliati, che sono perfettamente rettangolari e se non sono
  riciclabili nel vostro comune si prestano ad un ulteriore riutilizzo
  prima di finire definitivamente nei rifiuti solidi urbani.
- il luogo di riposo: evitare scantinati umidi, il clima secco e caldo
  (ma anche a temperatura ambiente) aiuta le saponette a perdere acqua
  e a solidificare; dopo qualche giorno negli stampi, se si è
  leggermente solidificato, è utile andare a girarlo per farlo
  asciugare meglio; se gli stampi sono alti e non fanno passare molta
  aria, meglio uscire le saponette e riporle su un foglio di carta da
  forno, magari coperto da un foglio di carta da cucina che lo protegge
  dalla polvere e assorbe l'umidità.
- il tempo di stabilizzazione: da quel che ho letto su internet, non
  riesco ad individuare un vero e proprio tempo di stagionatura del
  sapone; c'è chi dice qualche settimana, chi un mese, chi due, chi
  tre; per esperienza personale, lo lascio riposare 3 mesi, ma il vero
  indicatore è l'effetto sulla pelle. In qualsiasi caso, la
  stagionatura raccomandata perché la saponetta diventi completamente
  asciutta è 6 mesi. Nel caso in cui vi venga in mente di usarla prima,
  raccomando di conservare la saponetta in uso all'interno di un
  contenitore portasapone in plastica con coperchio (come quelli per il
  sapone di marsiglia) perché stando all'aria aperta e a contatto con
  l'umidità (nel caso in cui lo lasciate nella doccia/vasca) tende a
  liquefarsi più velocemente del dovuto se la stagionatura non è
  completa; in questo modo eviterete dispersioni di sapone.

Di seguito, le foto delle prime saponette:

.. figure:: {filename}/images/sapone_1.jpg


   La parte superiore della saponetta


.. figure:: {filename}/images/sapone_2.jpg


   La parte inferiore della saponetta


.. _sostanze inquinanti: http://www.doctorsegalla.com/newsletter/evolution03.php
.. _ilmiosapone.it: http://www.ilmiosapone.it
.. _lasaponaria.it: http://www.lasaponaria.it
