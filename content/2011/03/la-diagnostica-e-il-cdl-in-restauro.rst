La Diagnostica e i corsi di laurea in Restauro
==============================================

:date: 2011-03-28 20:45:00
:tags: diagnostica

Considerato che molti studenti mi hanno chiesto informazioni in merito,
ecco i chiarimenti del Prof. Adduci in merito alla questione dei corsi
in restauro recentemente attivati.

Domanda:

    alcuni studenti mi hanno riferito di aver sentito che è possibile
    ottenere la qualifica di Restauratore (come da Decreto
    Interministeriale 30 dicembre 2010 n. 302) accedendo ai corsi
    istituiti presso le accademie delle Belle Arti, dopo aver conseguito
    una laurea specialistica in Diagnostica, ed integrando soltanto 90
    crediti di attività pratiche.

    È possibile ottenere conferma formale di tale situazione? Esistono
    documenti ufficiali che attestino tale possibilità?

Risposta:

    Per il momento non è stato attivato in Italia nessun "corso di
    laurea" in restauro anche se la legge ne prevede l'istituzione. Il
    riconoscimento dei crediti è esclusiva competenza del corso di
    laurea. Se l'offerta formativa aderirà sostanzialmente alle
    indicazioni del Ministero è estremamente ragionevole ipotizzare il
    riconoscimento di 210 cfu dei 300 del nostro corso di laurea.

    Attualmente sono attivati i "diplomi specialistici in restauro"
    delle Accademie che hanno una maggiore autonomia. In ogni caso ad
    oggi nessuna Accademia ha attivato un diploma ai sensi del Decreto
    del 30 Dicembre.

