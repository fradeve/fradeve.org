L'Italia non ama Wikipedia
==========================

:date: 2011-03-14 20:45:00
:tags: wikimedia

`Wiki Loves Monuments`_
è un contest fotografico di calibro internazionale organizzato dai
singoli capitoli nazionali della Wikimedia Foundation. In breve,
consiste nell'upload da parte degli utenti di quante più immagini
possibili relative ai monumenti della propria nazione, con lo scopo di
organizzare una raccolta quanto più esaustiva del patrimonio culturale
architettonico del pianeta. Quest'anno si terrà dal primo al 30
settembre in tutte le nazioni che ne organizzeranno uno. A gran sorpresa
l'Italia, Paese tra i primi al mondo per il suo patrimonio culturale, da
quel che risulta nella lista ufficiale, non parteciperà.

Perché, vi chiederete voi? Un simpatico riassunto della situazione
(vista con gli occhi di un abitante dei Paesi Bassi) arriva da
`GerardM`_; l'ho pescata direttamente dal `Planet Wikimedia`_ 
(il post originale `qui`_):

    Quando vai in vacanza in Italia, i monumenti, la cultura e il cibo
    sono le attrazioni principali. I turisti fanno le loro fotografie e
    le condividono con i loro amici che, invidiosi, vorrebbero vedere
    Napoli prima di morire.

    Quando questi amici preparano uno dei loro viaggi [nei luoghi] di
    una delle più classiche delle civiltà, vanno su Wikipedia a cercare
    informazioni. Presumibilmente, fa parte degli interessi
    macroeconomici dell'Italia fornire loro articoli di qualità
    eccellente e corredati da magnifiche illustrazioni.

    È quindi straordinario apprendere che l'Italia non può prendere
    parte a Wikipedia Loves Monuments perché lo Stato dice di detenere
    il diritto d'autore su tutti i monumenti italiani. Alcuni
    argomenteranno che non possiamo caricare fotografie dei monumenti
    italiani su Commons. Altri diranno che le orde di turisti che vanno
    in vacanza in Italia possono essere esenti da queste pratiche
    mafiose. Poiché i monumenti sono monumenti per una ragione, è
    ragionevole aspettarsi di trovare illustrazioni in immagini esenti
    da diritto d'autore.

    È probabile che queste immagini richiedano tanto restauro quanto i
    monumenti che sono ancora in piedi. Questo è sicuramente qualcosa
    che possiamo fare a Wikipedia loves Monuments.

    Grazie, GerardM

Riferimento: `Decreto 20 aprile 2005`_.
Sad but true.

.. _Wiki Loves Monuments: https://secure.wikimedia.org/wikipedia/commons/wiki/Commons:Wiki_Loves_Monuments_2011
.. _GerardM: http://www.blogger.com/profile/14287269079265427282
.. _qui: http://ultimategerardm.blogspot.com/2011/03/italy-loves-its-monuments.html
.. _Decreto 20 aprile 2005: http://www.ambientediritto.it/legislazione/beni%20culturali/2005/dm%2020apr2005.htm
