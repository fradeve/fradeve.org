Title: Il mio regalo estivo ai progetti Wikimedia
Date:  2008-08-21 17:42:01
tags: ubuntu, wikimedia, wikipedia,

Sconcertato da tanta calura, mi son dato
all'upload massiccio su [Wikimedia Commons][1]: ho rilasciato sotto licenza
incrociata GNU e Creative Commons l'intera collezione delle illustrazioni (per
lo più grafici scientifici) che ho realizzato per la mia dispensa di
Petrografia, con la collaborazione di un amico. Tutte le foto sono state
categorizzate in [Category:Petrology diagrams][2]. Ovviamente tutte le
illustrazioni sono state realizzate con software libero, in questo caso
Inkscape su Ubuntu Hardy. Se qualcuno si stesse chiedendo l'utilità del gesto,
è presto detto: i grafici e le illustrazioni in svg possono essere modificate
con programmi di grafica vettoriale, tradotte in più lingue ([Wikipedia][3]
esiste ormai in 200 lingue ;) ) e riutilizzate in più progetti culturali - da
Wikipedia a [Wikiversity][4], a Wikibooks e cosi via.


Morale: se avete anche
voi illustrazioni, fotografie, schemi, grafici ecc. ecc., fate un bell'[upload
su Wikimedia Commons][5] e rilasciateli con licenza copyleft, farete un bel
favore alla cultura.

   [1]: http://commons.wikimedia.org/wiki/Pagina_principale

   [2]: http://commons.wikimedia.org/wiki/Category:Petrology_diagrams

   [3]: http://it.wikipedia.org/wiki/Pagina_principale

   [4]: http://it.wikiversity.org/wiki/Pagina_principale

   [5]: http://commons.wikimedia.org/wiki/Commons:Upload/it
