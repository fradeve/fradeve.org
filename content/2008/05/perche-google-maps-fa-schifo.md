Title: Perchè Google Maps fa schifo...
Date:  2008-05-23 21:16:57
tags: nokia, openstreetmap, wikipedia

Diffamazione? No, constatazione dei fatti. Eviterò di ripetermi su
alcune delle informazioni contenute nei miei [precedenti post][1]. Avevo in
precedenza linkato un confronto tra due mappe simili ma non identiche della
stessa località, dal cui confronto era evidente la scarsissima qualità e
trasparenza delle mappe di Google, sulle quali il colosso detiene tra l'altro
tutti i diritti d'autore, avendole acquistate a sua volta da altri giganti
come NavTeq o TeleAtlas. Sono le stesse mappe che ci ritroviamo poi nei nostri
navigatori satellitari, quegli stupendi scatolotti ultratecnologici che
tentano di portarci a destinazione quando ci annoia trovare la strada da soli.
Ma siamo sicuri che le mappe siano sicure? Insomma, io le ho **pagate**,
costano la metà di tutto il prezzo del navigatore, possibile che facciano così
schifo? Possibile che ora che la Nokia sta lanciando sul mercato telefonini
con mappe di Google integrate, Fradeve ci venga a dire che fanno schifo?


Possibile.


## 1. Le vie appaiono, le vie scompaiono ##

La dimostrazione l'ho
avuta oggi sotto gli occhi, e mi ha colpito profondamente (non voglio essere
troppo sentimentale, ma adesso sentirete)... Da quando sono nato, abito in un
quartiere periferico della mia città ("Ok, ma a noi che ce frega?", direte
voi). Alle volte, lo sapete anche voi, quando conoscete benissimo una zona, un
quartiere, sareste pronti a prendere a botte il primo che viene a dirvi:


LUI: _"Ma no, dai, lo ricordo benissimo, prima di via Amendola c'è un'altra via..."_  

VOI: _"Ma stai scherzando? Abito qui da 20 anni, permetti che almeno conosca il
mio quartiere? Non c'è!"_  

LUI: _"Te lo dico io, c'è eccome! C'è in mezzo
un'altra via..."_  

VOI: _"Naaaa ma tu sei tutto scemo, con che coraggio vieni a
casa mia a dirmi che e spuntata una via che prima non esisteva? Mi prendi per
fesso?"_  

LUI: _"No, l'ho visto su Google Maps."_  


Ok, non sono un buon
drammaturgo, ma la scena rende l'idea. La situazione e che Google Maps ha
inserito nel mio quartiere **una via che non esiste**. Assurdo, direte voi, ma
provate a guardare: qui sotto vi propongo 3 mappe, quella satellitare di
Google Maps, la stessa (senza immagini satellitari), e quella disegnata da me
grazie ai miei tracciati GPX su OpenStreetMap (e presente in tutte le cartine
del paese).

<center>![][2]<br>**Google Maps, da satellite**</center>

Non vi sembra ci siano due vie di troppo? A me si. La *vera* situazione del
mio quartiere è questa:

<center>![][4]<br>**Da OpenStreetMap**</center>


## 2. I cortili privati diventano strade pubbliche, e non solo ##

Bene, adesso
provate ad immaginare che un cortile interno ad una caserma (proprietà privata
e blindatissima) qui da queste parti, su Google Maps è stato trasformato
magicamente nella traversa di un passaggio pedonale pubblico, come se fosse
una normale via, liberamente accessibile a chiunque. Giusto per ristabilire
l'equilibrio cosmico, una percorso **esclusivamente pedonale** nel campo
abbandonato davanti casa mia, per Google Maps è una strada percorribile con
qualsiasi mezzo; interessante....


## 3) Le [ortofoto][5] di Google Earth non sono poi cosi "orto" ##

Se lo fossero, i tracciati GPX catturati dal mio
ricevitore GPS sarebbero perfettamente allineati con le vie che percorro,
nelle foto di Google Earth (il GPS ha chip SirfStar III, il cielo era terso, i
satelliti agganciati erano 10). Sconcertante. E io dovrei andare in giro con
queste belle cartografie? No, grazie... me le disegno da solo, in fondo su
OpenStreetMap mi aiutano altri 31.000 utenti :D Per aiutare anche voi a
disegnare la mappa perfetta della vostra zona (o di quel che vi pare) posterò
a breve una guida completa agli strumenti/tecniche dell'OpenStreetMapping.


Stay tuned e ricordate che _l'informazione libera passa anche dalla strada di
casa vostra!_

   [1]: http://dl.dropbox.com/u/369614/blog/public_html/FradeveOpenblog/posts/2008/05/perche-openstreetmap-parte-2.html

   [2]: http://dl.dropbox.com/u/369614/blog/img_red/casa1uy9.png

   [4]: http://dl.dropbox.com/u/369614/blog/img_red/casa3ab1.png

   [5]: http://it.wikipedia.org/wiki/Ortofoto
