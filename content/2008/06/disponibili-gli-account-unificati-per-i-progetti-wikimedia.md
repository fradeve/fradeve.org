Title: Disponibili gli account unificati per i progetti Wikimedia
Date:  2008-06-02 21:27:03
tags: wikimedia, wikipedia,

Dal 27 maggio 2008, è stato reso pubblico
dalla [Wikimedia Foundation][1] (della cui [sezione italiana][2] sono
orgogliosamente membro) il sistema di [unificazione degli account][3]. Ciò
significa che la nostra combinazione nome utente / password di Wikipedia
verrà "estesa" a tutti gli altri progetti Wikimedia a cui siamo iscritti
([Wikimedia Commons][4], [Wikibooks][5], [Wikizionario][6], [Wikiquote][7],
[Wikiversity][8], [Wikinews][9], [Wikisource][10], [Wikispecies][11]) e
verrà "riservata" nei progetti in cui non siamo iscritti (in maniera tale
che nessun utente possa usare il nostro nickname, utile nel caso un giorno
volessimo iscriverci a qualche progetto). Insomma, nonostante apparentemente
la struttura dei progetti della Wikimedia Foundation sembri sostanzialmente
"statica", è bene ricordare che non è affatto cosi: c'è sempre un nutrito
manipolo di utenti, esperti, sviluppatori, soci ed appassionati che ogni
giorno corregge / segnala bug, implementa funzioni, aggiunge nuovi tool, si
occupa della pulizia, della manutenzione, delle attività relative alla
comunità, alla raccolta fondi e alla gestione delle risorse, per mantenere
ordinato e "sincero" quello che ha tutte le premesse per rappresentare il
"contenitore" della cultura universale in un futuro non molto lontano. Nel
nostro piccolo.... buon merging a tutti!

   [1]: http://wikimediafoundation.org/wiki/Home

   [2]: http://www.wikimedia.it/index.php/Pagina_principale

   [3]: http://it.wikipedia.org/wiki/Aiuto:Login_unificato

   [4]: http://commons.wikimedia.org/wiki/Pagina_principale

   [5]: http://it.wikibooks.org/wiki/Pagina_principale

   [6]: http://it.wiktionary.org/wiki/Pagina_principale

   [7]: http://it.wikiquote.org/wiki/Pagina_principale

   [8]: http://it.wikiversity.org/wiki/Pagina_principale

   [9]: http://it.wikinews.org/wiki/Pagina_principale

   [10]: http://it.wikisource.org/wiki/Pagina_principale

   [11]: http://species.wikimedia.org/wiki/Pagina_principale
