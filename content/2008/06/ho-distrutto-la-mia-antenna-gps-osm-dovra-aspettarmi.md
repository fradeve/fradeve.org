Title: Ho distrutto la mia antenna GPS: OSM dovrà aspettarmi
Date:  2008-06-19 23:40:49
tags: openstreetmap, life

L'avessi fatto apposta.... Mentre ero con
Sdonk a mappare il parco comunale della mia città (un'area enorme mappata in
meno di 1 ora!) mi son chinato per passare sotto un ramo particolarmente basso
e l'antenna GPS Hamlet con processore GPS Sirf Star III ha fatto un simpatico
volo di 1 metro schiantandosi al suolo. Ha continuato a funzionare
egregiamente per 2 giorni, fino a quando un delicato ed inquietante rumore
interno mi ha fatto nascere i primi dubbi sull'integrità dell'oggetto.
Risultato: si è staccato dalla piastra di silicio il chip che gestisce il
Bluetooth. L'antenna prende i satelliti ma il bluetooth non funziona. Adesso,
zitto zitto, lo riporto dal MediaWorld dove la mia ragazza l'ha comprato per
regalarmelo qualche mese fa, e lo porto in assistenza :D
