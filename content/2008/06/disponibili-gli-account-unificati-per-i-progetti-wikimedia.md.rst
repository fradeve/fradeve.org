Disponibili gli account unificati per i progetti Wikimedia
==========================================================

:date: 2008-06-02 21:27:03
:tags: wikimedia, wikipedia

Dal 27 maggio 2008, è stato reso pubblico dalla `Wikimedia Foundation`__
(della cui `sezione italiana`__ sono orgogliosamente membro) il sistema di 
`unificazione degli account`__. Ciò significa che la nostra combinazione 
nome utente / password di Wikipedia verrà "estesa" a tutti gli altri 
progetti Wikimedia a cui siamo iscritti (`Wikimedia Commons`__,
`Wikibooks`__, `Wikizionario`__, `Wikiquote`__, `Wikiversity`__,
`Wikinews`__, `Wikisource`__, `Wikispecies`__) e
verrà "riservata" nei progetti in cui non siamo iscritti (in maniera
tale che nessun utente possa usare il nostro nickname, utile nel caso un
giorno volessimo iscriverci a qualche progetto). Insomma, nonostante
apparentemente la struttura dei progetti della Wikimedia Foundation
sembri sostanzialmente "statica", è bene ricordare che non è affatto
cosi: c'è sempre un nutrito manipolo di utenti, esperti, sviluppatori,
soci ed appassionati che ogni giorno corregge / segnala bug, implementa
funzioni, aggiunge nuovi tool, si occupa della pulizia, della
manutenzione, delle attività relative alla comunità, alla raccolta fondi
e alla gestione delle risorse, per mantenere ordinato e "sincero" quello
che ha tutte le premesse per rappresentare il "contenitore" della
cultura universale in un futuro non molto lontano. Nel nostro
piccolo.... buon merging a tutti!

.. _Wikimedia Foundation: http://wikimediafoundation.org/wiki/Home
.. _sezione italiana: http://www.wikimedia.it/index.php/Pagina_principale
.. _unificazione degli account: http://it.wikipedia.org/wiki/Aiuto:Login_unificato
.. _Wikimedia Commons: http://commons.wikimedia.org/wiki/Pagina_principale
.. _Wikibooks: http://it.wikibooks.org/wiki/Pagina_principale
.. _Wikizionario: http://it.wiktionary.org/wiki/Pagina_principale
.. _Wikiquote: http://it.wikiquote.org/wiki/Pagina_principale
.. _Wikiversity: http://it.wikiversity.org/wiki/Pagina_principale
.. _Wikinews: http://it.wikinews.org/wiki/Pagina_principale
.. _Wikisource: http://it.wikisource.org/wiki/Pagina_principale
.. _Wikispecies: http://species.wikimedia.org/wiki/Pagina_principale
