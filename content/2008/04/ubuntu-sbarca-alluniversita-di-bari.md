Title: Ubuntu sbarca allUniversità di Bari
Date:  2008-04-22 14:58:42
tags: gnulinux, python, ubuntu, uniba, lug

...anche se soltanto come effetto collaterale.

In soldoni, l'[UDU][2] (Unione degli Universitari) di Bari ha organizzato per
la mattinata di oggi, 22 Aprile, un seminario dal titolo "**Software libero:
idee e prospettive**", per inaugurare la felice iniziativa dell'**Università
degli Studi di Bari** e del **Politecnico di Bari** di utilizzare soltanto
**FLOSS** per la creazione/gestione dei servizi informatici (tra cui la
neonata connessione wifi per gli studenti ed il [nuovo portale][3], che hanno
visto l'utilizzo di **server Radius, LAMP, Plone, Zope, GNU/Linux e Python**).

L'evento ha visto la partecipazione di più di un centinaio di studenti, oltre
che dei professori e del [LUGBari][4] (grazie a molti dei soci ed al
sottoscritto). Il Presidente del LUG, Francesco Lovergine (che compare anche
come _maintainer_ di alcuni pacchetti di Ubuntu :D), ha tenuto un impeccabile
discorso sui vantaggi dell'Open Source e del Free Software, seguito a breve
distanza di tempo da un mio exploit su **Ubuntu**, incentrato per lo più su
ciò che di solito richiama più attenzione: Compiz.


Sicuramente, GNU/Linux non è solo Ubuntu e Ubuntu non è solo Compiz ma,
giocoforza, ciò che oggigiorno attrae maggiormente il pubblico è l'estetica,
ed in questo caso c'è veramente poco da dire (nonostante io ne abbia parlato
per 20 minuti). Approfitto del post per ringraziare gli organizzatori e
sperare che la prossima volta, se avvisati con maggiore anticipo, ci si possa
organizzare con striscioni, magliette e CD Live della Hardy :D


Per gli utenti Flickr/Yahoo!, [la gallery][6] dell'evento (si ringraziano per
le foto Alessandro e Pasquale).

   [2]: http://www.udu.it/

   [3]: http://www.uniba.it/

   [4]: http://lugbari.org

   [6]: http://flickr.com/photos/leron/sets/72157604676305113/
