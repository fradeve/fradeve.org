Title: Neo FreeRunner: il video e le foto
Date:  2008-04-30 22:42:44
tags: freerunner, openmoko,

Come potete vedere, non passa giorno che il vento non porti aria
di novità: è spuntato su Youtube un nuovo video, uppato probabilmente da uno
dei fortunati sviluppatori che di questi tempi è entrato in possesso delle
versioni "testing" del Neo FreeRunner, modelli messi in giro per correggere
gli ultimi bug prima che la produzione di massa arrivi in vendita.

[QUI il video][1]

Piccola indiscrezione: nella mailing list della comunità di sviluppo qualcuno
ha criticato gli autori del video perché hanno scritto nell'introduzione che
si scusano per la scarsa qualità del video ma "non l'hanno mai fatto prima".
Non hanno mai fatto prima cosa? Non hanno mai maneggiato anteprime di
sviluppo? E allora perché hanno dato proprio a loro un Neo? Ovviamente sono
voci molto maliziose, ma evidentemente l'invidia è molta :D Altre lingue
sostengono che la persona che nel video maneggia il Neo sia in realtà il
figlio dello stesso Steve, uno dei core-developer del progetto, tanto che
qualcuno ha ipotizzato che la voce di sottofondo che ad un certo punto
smentisce il ragazzo (sul fatto che i modelli messi in vendita avranno uno
spessore minore rispetto a ciò che si vede nel video) sia in realtà lo stesso
Steve. Insomma, vero o meno, di fatto le novità intorno al Neo si muovono
velocemente, e presto il palmare open source dovrebbe entrare in vendita. Per
ingannare l'attesa, godetevi [questa galleria][2] sul probabile
impacchettamento (molto essenziale ed elegante) con cui il Neo vi verrà
recapitato a casa.

Buona attesa!

   [1]: http://www.youtube.com/watch?v=U05kZfURPig

   [2]: http://quickstart.openmoko.org/photographs/
