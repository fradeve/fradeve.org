Title: The Book Meme
Date:  2008-11-12 15:32:20
tags: ubuntu, archaeology,

_Lo scavo sperimentale, dove si sviluppano le metodologie scientifiche,
serve da pietra di paragone per misurare l'informazione che si perde negli
scavi condotti frettolosamente e offre un modello da avere in mente nel
momento in cui si è costretti a riassumere le procedure per ragioni di
tutela._

_Andrea Carandini - "Storie dalla terra"_


Seguendo le orme del planet internazionale di Ubuntu e di quello italiano,
pubblico una frase dal libro più vicino a me in questo momento; è il libro di
archeologia stratigrafica che da qualche mese campeggia sulla mia scrivania,
decisamente interessante. Per partecipare alla semina della cultura libraria:

  * Prendete il libro a voi più vicino

  * Apritelo a pagina 56

  * Trovate la quinta frase

  * Scrivetela nel vostro blog assieme a queste istruzioni

  * Prendete il libro più vicino! Non quello più bello o quello intellettuale!
