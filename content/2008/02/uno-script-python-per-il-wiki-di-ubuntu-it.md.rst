Uno script Python per il Wiki di Ubuntu-it
==========================================

:date: 2008-01-31 23:49:58
:tags: openmoko, python, ubuntu, wikipedia

Questo sarà un post lungo, rimboccatevi le maniche..... Come forse
avrete letto in qualche `post precedente`__ da poco il `Portale Giochi`__ 
ha compiuto un anno (Dicembre 2006), festeggiando l'anniversario nel
migliore dei modi, con il raggiungimento delle 150 guide (in questo
momento anche più). Se e vero che ho dedicato gli ultimi 8 mesi del mio
tempo libero al raggiungimento di questo obiettivo, è vero anche che non
è la quantità che conta, ma la qualità: ho fatto in modo (anche grazie
alle generose e giuste pressioni del `mitico Admin`__) di mantenere il
wiki sempre ordinato e, entro i limiti delle mie conoscenze, aggiornato.
Insomma, dopo un anno, possiamo dire che **il Portale Giochi è adesso
una entità a se stante**, che ha bisogno solo di **regolare
manutenzione** e non di grandi opere di ristrutturazione (se volete
esprimere la questione in altri termini, diciamo che il grosso del
lavoro è fatto). Negli ultimi 2 mesi, inoltre, si è affacciata dalle
parti del Portale Giochi una persona straordinaria, V (aka 
`**Riccardo Filippone**`__), che ha
contribuito attivamente alla salvaguardia dell'ecosistema ludico e alla
"ripopolazione" dell'ambiente con specie "rare" e "preziose" (come la
sua guida a Wine). Insomma, per dirla con uno slogan: "Su V, potete
contarci". La sua dovizia in questi giorni è stata premiata con la
`membership`__ alla Comunità Italiana di Ubuntu; approfitto 
dell'occasione per dirgli "***Te l'avevo detto....***" :D

.. _post precedente: http://dl.dropbox.com/u/369614/blog/public_html/FradeveOpenblog/posts/2008/01/giochi-ubuntu-it-a-quota-150-un-po-di-storia.html
.. _Portale Giochi: <http://wiki.ubuntu-it.org/Giochi
.. _mitico Admin: http://wiki.ubuntu-it.org/AlessioTreglia
.. _**Riccardo Filippone**: http://wiki.ubuntu-it.org/RiccardoFilippone
.. _membership: http://forum.ubuntu-it.org/index.php/topic,157703.0.html

Dove voglio arrivare? Come ho detto prima, negli ultimi mesi ho dedicato
quasi la totalità delle mie energie (e delle mie notti, beninteso) alla
sistemazione del Portale Giochi (arrivando ad editare anche 130 pagine
nel giro di 2 ore); la naturale conseguenza di tutto questo è che ho
trascurato altri progetti a cui volentieri mi dedicavo prima (sto
parlando di `**Wikipedia**`__, del Wiki di `**Openmoko**`__ e di `**OpenStreetMap**`__).
I tempi mi sembrano maturi per potersi riavvicinare a questi altri meravigliosi
obiettivi liberi. Sia chiaro, non si tratta di un addio. Ho intenzione
di rimanere l'editore del Portale Giochi, e quando posso, di sistemare
dove possibile. Soltanto, diciamo che per qualche mese "*uscirò a farmi
un giro*\ " ("*si, cara, vado a comprare le sigarette...*\ ").

.. _**Wikipedia**: http://it.wikipedia.org/wiki/Utente:Fradeve11
.. _**Openmoko**: http://wiki.openmoko.org/wiki/User:Fradeve11
.. _**OpenStreetMap**: http://www.openstreetmap.org

Nel frattempo, vi lascio un regalo. Come V ben sa, ho creato uno
**script in Python** che permette di **creare molto velocemente le
voci** per il Portale; ho integrato funzioni di:

-  controllo del NomeWiki (il nome del gioco viene automaticamente
   formattato secondo questa forma, se viene inserito in maniera
   scorretta);

-  inserimento veloce dei dati nella tabella descrittiva del gioco;

-  selezione veloce (e assistita) della Licenza;

-  inserimento della pagina nella propria Pagina Prove (se incompleta) o
   apertura di Firefox alla voce corrispondente (in modalità edit, se la
   guida è completa); anche sul nome utente inserito in quest'ultimo
   caso c'è il controllo sul NomeWiki.

Insomma, non vi lascio a bocca asciutta. Ho creato una 
`paginetta apposita per lo script`__: se avete suggerimenti, proteste o 
richieste di santità, mi farebbe piacere le scriveste lì. Per qualsiasi 
cosa, potete sempre e comunque scrivere a me o a `V`__.

Buon divertimento a tutti!

.. _paginetta apposita per lo script: http://wiki.ubuntu-it.org/FrancescoDeVirgilio/Prove
.. _V: http://wiki.ubuntu-it.org/RiccardoFilippone
