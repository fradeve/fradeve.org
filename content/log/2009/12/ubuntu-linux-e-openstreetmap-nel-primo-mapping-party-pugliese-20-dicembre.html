---
title: "Ubuntu Linux e OpenStreetMap nel primo mapping party pugliese: 20 dicembre"
created: !!timestamp '2009-12-12 23:27:38'
charset: utf-8
tags:
    -  gnulinux
    -  gps
    -  openstreetmap
    -  puglia
    -  ruvodipuglia
    -  terlizzi
    -  ubuntu
---

<center>![][1]</center>

**Domenica 20 dicembre 2009, a Ruvo di Puglia**, nel pomeriggio, avrà luogo il
primo meeting degli utenti pugliesi di OpenStreetMap, gentilmente ospitato
nella sede dell'**Associazione [VieDiFuga][3]**, in Via Cattedrale 130,
nell'ambito dell'evento di 5 giorni "L'Arte per la Vita".


[OpenStreetMap][4] è un progetto collaborativo per la creazione di una mappa libera del Pianeta, a
cui tutti possono partecipare. L'Associazione VieDiFuga, nello spirito di
promuovere la libera diffusione della cultura e del sapere, ospiterà i
volenterosi mapper che vorranno partecipare alla mappatura libera della città
di [Ruvo di Puglia][5] (BA). In questa occasione i due mapper pugliesi che
stanno curando la liberazione dei dati, l'utente Sdonk (Alessandro De Noia,
che si è interfacciato con lo staff che sta dietro al [SIT Puglia][6]), e
l'utente Fradeve (Francesco de Virgilio, che insieme a Sdonk ed altri sta
coordinando la stesura delle linee guida per l'importazione dei dati nel
database del progetto), annunceranno la liberazione di tutti i dati
cartografici regionali, per poter offrire a tutti i cittadini una mappa della
Puglia libera e utilizzabile per ogni scopo. L'evento sarà il primo momento di
"unione fisica" della comunità pugliese di OpenStreetMap, che al momento
include quasi 50 volontari sparsi in tutto il "tacco d'Italia", dal Gargano a
Santa Maria di Leuca. Parteciperanno in particolare i volontari che stanno
mappando Barletta, Corato, Andria, Ruvo di Puglia, Terlizzi, Bisceglie,
Molfetta, Bari. Durante la giornata si potrà approfittare della presenza degli
utenti più esperti per chiarire dubbi riguardo al progetto, per scoprirne
nuove sfaccettature ed applicabilità, e per ottenere assistenza. Verrà offerto
supporto ai nuovi arrivati, su tutti i sistemi operativi: Microsoft Windows,
Mac OSX ed in particolare Ubuntu GNU/Linux. Il programma di massima della
giornata:

  * ORE 15.30: incontro nella sede dell'Associazione VieDiFuga, talk
aperto, introduzione ai concetti di Software Libero e mappa libera, annuncio e
modalità liberazione dei dati del SIT Puglia

  * ORE 16.30: briefing pre-mapping party, accoglienza dei nuovi utenti,
installazione software e configurazione dei GPS

  * ORE 17.30: mapping party per le vie di Ruvo

  * ORE 18.30: nella sede dell'Associazione, disegno della mappa,
caricamento dei dati su www.openstreetmap.org

  * ORE 20.30: cena sociale :)

**Tutte le informazioni tecniche in [questa pagina][7] del wiki di
OpenStreetMap.** VieDiFuga e la comunità pugliese di OpenStreetMap invitano
tutti i volontari di OpenStreetMap, gli utenti GNU/Linux, e tutte le persone
interessate a partecipare, sarà un'esperienza di massima apertura al pubblico
ed ai meno esperti. Ma, soprattutto, sarà un'esperienza divertente :D

   [1]: http://dl.dropbox.com/u/369614/blog/img_red/locandina35x50.jpg

   [3]: http://www.viedifuga.it/

   [4]: http://www.openstreetmap.org/

   [5]: http://it.wikipedia.org/wiki/Ruvo_di_Puglia

   [6]: http://www.sit.puglia.it/

   [7]: http://wiki.openstreetmap.org/wiki/Ruvo_Mapping_Party
