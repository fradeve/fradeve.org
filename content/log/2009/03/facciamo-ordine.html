---
title: Facciamo ordine
created: !!timestamp '2009-03-24 14:57:03'
charset: utf-8
tags:
    -  amarok
    -  dell
    -  dropbox
    -  flickr
    -  gtd
    -  gnulinux
    -  openmoko
    -  openstreetmap
    -  python
    -  ubuntu
    -  wikipedia
---

Negli ultimi due mesi mi sono dedicato ad una maniacale opera di sistemazione della
mia vita. Troppe cose in sospeso, troppe idee in giro e troppi progetti non
conclusi. L'obiettivo, da adesso a settembre, sarà quello di chiudere un po' di
parentesi. Ovviamente tutto questo passa anche (e soprattutto) per il mondo
della cultura libera, e per i progetti liberi che seguo ed a cui partecipo
attivamente: Ubuntu-it, Openmoko, i progetti della Wikimedia Foundation ed
OpenStreetMap. In questi 90 giorni, la necessità di ordine si è tradotta in:

  * acquisto dall'Ikea di Bari delle meravigliose scatole [Samla][1], che
riescono a contenere (impilate l'una sull'altra in un angolo della stanza)
tanta di quella cavetteria elettronica che prima vagava allegramente da uno
scatolo ad un cassetto, da una scrivania al pavimento.

  * riordinamento della libreria (a cui presto seguirà la pulizia libro per
libro; chiamatelo _debugging_ o _dedusting_ se volete);

  * riordinamento delle foto nel [mio account Flickr][2], e caricamento di
video che erano a fare la muffa sull'hard disk da secoli; molti video devono
ancora essere caricati;

  * [restyling][3] della mia Ubuntu su Poe (il mio Dell Inspiron 640m che uso
come "fisso" in camera); ho sostituito l'inutile Emerald con il decoratore di
GNOME;

  * riordinamento della collezione dei brani musicali (14.500) con
[Amarok][4], download delle copertine e divisione scientifica in cartelle;

  * switching da quella pesante schifezza di [Basket][5] alla sublime eleganza
e funzionalità di TomBoy per tenere nota delle idee;

  * backup delle impostazioni dei programmi principali in Dropbox ([ne ho già
parlato][6] per TomBoy);

  * alleggerimento della mia memoria (cerebrale) con l'utilizzo di
[PasswordHasher][7], per poter usare una sola meta-password per tutti i
servizi a cui sono iscritto (grazie a [Sdonk][8], c'è voluta una notte intera
per cambiare le password a tutti i servizi a cui sono iscritto);

Resta ancora da fare:

  1. dedicare molto più tempo alla mia ragazza :D

  2. dare inderogabilmente un esame al mese all'università (e fin qui ci sto
riuscendo :D )

  3. passare tutti gli appunti e le dispense scritte in LaTeX di quest'anno di
università su [Wikiversity][9]

  4. digitalizzare tutte le foto di famiglia (diverse centinaia) e caricarle
su Flickr (proposito per l'estate)

  5. finire il mio albero genealogico indietro a 6 generazioni con Gramps
(eccezionale, provatelo!)

  6. backup della Home e degli HD esterni (appena avrò acquistato un HD da
1 Tib)

  7. rigorosa gestione della mia collaborazione con i progetti che seguo, con
l'impostazione di una roadmap mensile da rispettare (troppo Python da
scrivere, troppe voci da tradurre su it.wiki per poterle tenere a mente)

  8. finire di mappare [Terlizzi su OpenStreetMap][10]

  9. finire di scrivere le voci per [Terlizzi su it.wiki][11]

  10. testare [BackTrack 3][12] su una vecchia penna USB

  11. postare sul blog tali e tanti di quei post (quasi pronti) da far venire
mal di testa al lettore

Come vedete le idee sono tantissime, il tempo poco. Prossimamente pubblicherò
una roadmap dettagliata sulle mie attività nei progetti liberi, con cadenza
settimanale :)

   [1]: http://www.ikea.com/it/it/catalog/products/70102972

   [2]: http://www.flickr.com/photos/leron/

   [3]: http://www.flickr.com/photos/leron/3381717603/

   [4]: http://amarok.kde.org/

   [5]: http://basket.kde.org/

   [6]: http://dl.dropbox.com/u/369614/blog/public_html/FradeveOpenblog/posts/2009/02/tomboy-dropbox-gnomedo-il-trio-irresistibile.html

   [7]: https://addons.mozilla.org/en-US/firefox/addon/3282

   [8]: http://sdonk.netsons.org/2009/03/passwordhasher-ovvero-usare-password-multiple-ricordandone-soltanto-una/

   [9]: http://it.wikiversity.org/wiki/Corso:Scienza_e_tecnologia_per_la_diagnostica_e_la_conservazione_dei_beni_culturali

   [10]: http://www.openstreetmap.org/?lat=41.13125&lon=16.54531&zoom=15&layers=B000FTF

   [11]: http://it.wikipedia.org/wiki/Terlizzi

   [12]: http://www.remote-exploit.org/backtrack.html
