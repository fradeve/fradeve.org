---
title: "OpenStreetCamping, edizione 2008"
created: !!timestamp '2008-07-24 23:17:36'
charset: utf-8
tags:
    -  openstreetmap
    -  terlizzi
    -  wikimedia
    -  wikipedia
---

<center>![][1]</center>

Quest'anno, c'è qualcosa di nuovo sotto il sole estivo. Avete voglia di sole,
mare, foreste, ciclismo nella natura? Siete appassionati di campeggio, non vi
muovete senza tenda e fornellino? Volete contribuire al piu grande (e ben
riuscito) progetto di mappatura del mondo conosciuto, [OpenStreetMap][2]?
Bene, **OpenStreetCamping** fa per voi. Da un'idea mia e del mio compagno (e
compaesano) di mapping, Sdonk aka [Alessandro][3], abbiamo avviato per la
prima volta nella storia di OpenStreetMap un viaggio-campeggio con
l'intenzione di montare tenda in molti posti diversi e, servendoci della
bicicletta (infilata con la forza nella mia FIAT Panda che utilizzeremo per
gli spostamenti) mapperemo quante più strade possibili. La nostra tenda è da 6
posti, e i mapper da tutto il mondo sono i benvenuti a trascorrere 10 giorni
in nostra compagnia. **Saremo nel [Parco Nazionale del Gargano][4] dal 4 al 13
agosto.** Per riassumere, incollo qui la lettera che abbiamo inviato nella
mailing list italiana di OpenStreetMap:


Carissimi Mapper italiani,

siamo due freschi mapper pugliesi che si stanno impegnando a mappare
praticamente qualsiasi cosa capiti a tiro in giro per la città in cui viviamo,
Terlizzi ed il capoluogo in cui studiamo, Bari. I risultati di 2 mesi di
mapping sono visibili [qui][5]. **Tutto** il mapping è fatto completamente in
bicicletta, quindi vi lasciamo immaginare quanti km abbiamo fatto in due mesi
:D


Arrivata l'estate, finiti(?) gli esami, abbiamo pensato di andare in campeggio
sul [Gargano][6] per una decina di giorni. Nello stesso momento in cui abbiamo
avuto l'idea del campeggio, ci siamo guardati in faccia e senza aggiungere
altro, abbiamo cominciato ad "accarezzare" l'antenna GPS... l'idea ormai era
partorita. È cosi che ci è venuto in mente l'OpenStreetCamping. L'idea
(malata) è più o meno la seguente: si parte per un campeggio di 10 giorni, con
la mia fedelissima FIAT Panda "Young", caricata con tutto il materiale del
caso, e le nostre fedeli [biciclette][7].

Ci sposteremo per 3 campeggi in 3 località diverse del Gargano:

 * Manfredonia
 * Vico del Gargano (Google Maps lo chiama "Vicolo" del Gargano XD)
 * Peschici

Sosteremo in ognuno di questi campeggi per 3 giorni, passando tutta la
giornata in bici per mappare il luogo. Ovviamente, il tutto sarà accompagnato
da innumerevoli bagni nello splendido mare pugliese, grigliate di carne locale
e buon vino. C'è venuto in mente di chiamare questa cosa OpenStreetCamping,
perché - in fondo - il nostro primo obiettivo, oltre a pedalare e divertirci,
e ovviamente mappare (sul Gargano non c'è praticamente niente).


Non sappiamo se l'idea può interessare a qualcuno, se c'è qualche mapper nei
pressi di Manfredonia, se qualcuno volesse unirsi a noi. Solo, ci sembra
un'idea carina che tiene alto lo spirito della "Comunità" mapper italiana.

Per l'occasione stiamo cercando di farci stampare delle magliette con i loghi
di OSM; nell'attesa, abbiamo personalizzato i nostri caschi da bicicletta con
degli [adesivi][8]. Tutto il viaggio verrà documentato con foto e "narrazione"
giorno per giorno (pubblicati sui nostri [blog][5]), ed ovviamente dal
caricamento dei GPX su OSM :D

Considerato che entrambi collaboriamo anche ad alcuni dei progetti della
Wikimedia Foundation, il viaggio sarà l'occasione per raccogliere del
materiale fotografico che ancora non esiste sulle tre città che visiteremo e
sui territori che le circondano. Come dire... sarà un _OpenTravel_, o qualcosa
del genere.


Se avete suggerimenti, idee, proposte, consigli et similia, non esitate a
scriverci. Abbiamo in mente di realizzare anche una modesta locandina per
pubblicizzare un po l'idea attraverso i blog.


Saluti,


Francesco [[Fradeve11][9]]

Alessandro [[Sdonk][10]]


E adesso, dopo le dovute precisazioni, qualche fotografia dei preparativi:

<center>[![casco2][11]][12]   
Il casco con adesivi di OSM su entrambi i lati ;)</center>

<center>[![0012][13]][14]  
Eh si, qui stiamo mappando le campagne pugliesi e ci eravamo
letteralmente persi...</center>


Chiunque volesse unirsi a noi nell'impresa di mappare (almeno parzialmente) il
[Parco Nazionale del Gargano][4], è pregato di contattarci.

**Buone vacanze a tutti!!**

   [1]: http://dl.dropbox.com/u/369614/blog/img_red/logooscuz9.png

   [2]: http://www.openstreetmap.org/

   [3]: http://sdonk.netsons.org/

   [4]: http://it.wikipedia.org/wiki/Parco_nazionale_del_Gargano

   [5]: http://www.openstreetmap.org/?lat=41.1312&lon=16.5453&zoom=13&layers=B00FTF

   [6]: http://it.wikipedia.org/wiki/Gargano

   [7]: http://flickr.com/photos/leron/2696088893/

   [8]: http://flickr.com/photos/leron/2697864877/

   [9]: http://wiki.openstreetmap.org/index.php/User:Fradeve11

   [10]: http://wiki.openstreetmap.org/index.php/User:Sdonk

   [11]: http://farm4.static.flickr.com/3061/2697864877_7932920fa9_b.jpg

   [12]: http://www.flickr.com/photos/leron/2697864877/

   [13]: http://farm4.static.flickr.com/3085/2696088893_07053b95c3_b.jpg

   [14]: http://www.flickr.com/photos/leron/2696088893/
