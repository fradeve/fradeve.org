---
title: "Hardy: prime esperienze"
created: !!timestamp '2008-04-28 17:27:21'
charset: utf-8
tags:
    - ubuntu
    - dell
---

Come di consueto, anche io ho aggiornato ad Ubuntu 8.04 «Hardy Heron», e sono
rimasto veramente a bocca aperta. Pur facendo parte della comunità di sviluppo
di Ubuntu (la Documentazione rientra nel concetto di sviluppo? Credo che
Stallman mi darebbe ragione...) non ho difficoltà ne peli sulla lingua ad
ammettere qualche difficoltà nel passaggio e qualche difetto della Hardy, ma
vediamo con calma...
La macchina in questione è la mia "main board", un Dell
Inspiron 640m Centrino Duo.

## Gestore degli Aggiornamenti ##

Inspiegabilmente, non appena mi è stato notificata la disponibilità dell'aggiornamento, e una
volta dato l'OK all'installazione di Hardy, il gestore mi ha dato un problema
interessante: si è bloccato proprio all'inizio della procedura (è _freezato_,
in gergo). Apro un terminale e ci do dentro con un bel "sudo apt-get -f dist-
upgrade". Le voci "gutsy" nel source.list me le aveva già cambiate il gestore
degli aggiornamenti in "hardy" prima di freezare.


## Download degli aggiornamenti ##

**1440** pacchetti: niente male!! Ci ha messo la bellezza di 4
ore per scaricarli tutti, e circa 45 minuti per installarli sul mio dual core.
In questo, nessun problema. 


## Avvio del sistema ##

Nessuna novità, almeno sulla mia macchina, ci impiega pressappoco quanto impiegava prima.


## VELOCITÀ DEL SISTEMA ##

Qui avrei molto da dire.... è _decisamente_ molto più veloce,
scattante e atletico della mia Gutsy! Non c'è assolutamente paragone: pur
avendo attivato come sempre Compiz con una buona dose di effetti, pur avendo
aperti contemporaneamente Amarok, Emesene, Skype, Conduit, CheckGmail,
Konversation, Basket e Nautilus, il carico sulla RAM ammonta appena a 400
Mib!!!! Sono rimasto seriamente allibito, non pensavo il team di Ubuntu potesse
arrivare a tanto.


## Firefox 3 Beta 5 ##

Qualcosa di straordinario, decisamente
_troppo_ veloce, internet comincia a darmi il mal di testa (e considerata la mia
ADSL mediocre, ci voleva questa botta di vita).


## OpenOffice 2.4 ##

Sono rimasto sbalordito anche dall'inattesa leggerezza del nuovo OpenOffice, anche
se non ho avuto molto tempo per provarlo.


## Problemi ##
 * **Amarok**: purtroppo, GNOME ha deciso di non riconoscere più l'associazione tra Amarok e
i tasti funzione/multimediali del mio laptop, nonostante fosse tutto
configurato esattamente come in Gutsy... boh, non sono ancora riuscito a
venirne a capo. Devo dire pero che la nuova velocità di Hardy mi sta dando una
grande eccitazione nel caricare in playlist tutti insieme i miei 500 brani
preferiti (Amarok non è certo leggerissimo, ed ho una collezione di 11.000
brani circa). RISOLTO: VEDI [QUI][1]

 * **MoioSMS**: questa non è certo colpa
di Hardy, ma MoioSMS purtroppo non invia più gli SMS su Hardy (ad alcuni
funziona, ad altri no). Si attendono sviluppi e una nuova versione da parte
del creatore del programma, nel frattempo sto emulando con Wine la versione
standalone per penna USB e funziona decisamente bene, anche se è un paradosso
;)

 * **Firefox e Flash**: nonostante sul laptop di mio fratello ciò non
accada, Firefox non riesce a gestire il volume dei filmati in flash, muovendo
il cursore di Youtube l'audio rimane sempre allo stesso livello e non c'è modo
di cambiare il volume se non agendo sul controllo del volume di sistema.

 * **Cestino e ripristino**: ma questa funzione ESISTE VERAMENTE? Perché sulla
mia Hardy non c'è? Possibile che le note di rilascio siano così menzognere?


## Tirando le somme ##

Rimango comunque sbalordito dalla velocità, dalla pulizia
e dalla stabilità del sistema, non ha dato neanche un intoppo. Effettivamente
c'è una cosa di cui dovrei mettervi al corrente: questo laptop ha 1 anno, ed ha
visto la seguente sfilza di distro-upgrade:

1. Kubuntu Feisty
2. Kubuntu Gutsy
3. Ubuntu Gutsy (installando il pacchetto Ubuntu-desktop e rimuovendo Kubuntu-
desktop)
4. Ubuntu Hardy


Nonostante ciò, dopo 3 versioni della distro e dopo 2
ambienti desktop, ho ancora un sistema altamente prestante, pulito e senza
intoppi di rilievo. Non so veramente che dire: non studio informatica, sono un
povero studente di _tecnologia del restauro_ e - non dovendo necessariamente
diventare un geek - continuo ad essere orgoglioso di come Ubuntu si stia
evolvendo ed assumendo una piega sempre più community-oriented (oltre che
user-oriented).


Complimenti a tutto il team italiano ed internazionale!

   [1]: http://www.fradeve.altervista.org/2008/04/28/hardy-prime-esperienze/#comment-587
