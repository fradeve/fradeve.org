---
title: "Obiettivi"
created: !!timestamp '2011-01-11 12:00:00'
charset: utf-8
tags:
    - life
---

Nella vita è importante avere degli obiettivi, ma anche saperli scegliere bene. Ecco i miei per il 2011; ne avevo già proposti alcuni, ma le cose sono cambiate leggermente a causa dei [nuovi eventi][nuovieventi]; a fine anno faremo un po' di conti, [come è accaduto][conti] per il 2010.

## Obiettivi chiave ##

* sostenere 10 esami all'università
* portare a termine il progetto con OIA (ne scriverò tra un po')
* mettere a punto e rendere attivo il sistema di [tagging dei beni culturali in OSM][3]
* correre almeno 3 volte a settimana (ed in questo [Android aiuta][4] a monitorare gli obiettivi)
* leggere almeno 6 libri

## Obiettivi collaterali ##
Negli ultimi tempi ho approfondito il concetto di "generazione zero", ovvero la tendenza di alcune persone nate dopo gli Anni '80 ad evitare gli sprechi ed il consumismo. In altre parole: quanto di ciò che compriamo ci è veramente necessario? Non è il caso di pensare al fatto che molti degli oggetti che possediamo [in realtà non ci servono][8]? Obiettivo per il nuovo anno: poche cose, semplici, funzionanti. Questa riflessione è cominciata nel 2010:

* gettati via i vari WM per passare ad [Xmonad][5]
* demolito Wordpress per passare ad [Ikiwiki][6] e Markdown
* eliminato Gedit per passare a Vim
* disinstallati Evolution, Thunderbird a favore di [Mutt][7]
* abolito l'utilizzo di editor di testo WYSIWYG a favore di LaTeX + Vim
* venduto il mio Neo FreeRunner, ormai inutilizzato
* venduta la mia Fonera 2.0N, a favore di una vecchia fonera primo modello
* venduto l'iPod Touch 3Gs 32Gb a favore di un vecchio iPod Video 30Gb, compatibilissimo con Ubuntu anche senza jailbreak
* venduto Asus 901 (`allan`) e ceduto Dell Inspiron 640m (`poe`); [sostituiti entrambi][9] con Lenovo Thinkpad X100e
* acquistato un serverino per 11€/anno, economico, con un Atom e poca ram, ma perfetto per farci girare un blog statico

Un paio d'anni fa [avevo cominciato][8] con il cosiddetto "decluttering", mettendo in ordine i cavi appesi, adesso è il momento di completare la transizione verso una "vita _declutterizzata_". Come? Propositi per il 2011:

* meno auto, più piedi (lo faccio già, ma si può migliorare)
* agire solo verso ciò che mi entusiasma (ancora): limitare la collaborazione a vari progetti open source; il fatto che qualche anno fa mi entusiasmassero non significa che lo spirito sia rimasto intatto, e il tempo che impiegavo per una giusta causa che non mi entusiasma più posso devolverlo ad una giusta causa che mi entusiasma ancora;
* eliminare i post lasciati a metà: spesso mettiamo da parte alcune bozze in attesa di avere il tempo di sistemarle; quando questo momento arriva, manca l'entusiasmo: è in quel momento che la bozza deve essere cestinata;
* ragionare sul concetto di "amico": ho fatto una discreta pulizia tra i contatti di Facebook, sarebbe bene approfondirla ulteriormente;
* non procastinare: non rimandare a domani quello che si può fare oggi; in altre parole: non porre fiducia nel tuo "te futuro", perché probabilmente, se hai procastinato, non sarà migliore di quello presente;
* elimina il rumore di fondo: leggere poco ma bene, fare pulizia nei propri feed RSS, concentrarsi su poche letture ma leggerle di gusto;
* per chi ama pianificare, la madre di tutte le pillole di saggezza è "pianifica di meno, vivi di più": pianificare è giusto ed importante, ma anche qui occorre scegliere cosa pianificare; lasciare un buon margine di incertezza su alcune cose aiuta a non percepire le proprie giornate come tutte uguali.

## Tracciare i progressi ##
Almeno per gli obiettivi chiave, condividere un successo aumenta la voglia di impegnarsi per raggiungerlo. Ikiwiki, nondimeno, offre una simpatica _progressbar_ che può tornare utile allo scopo, eccola qui:

[[!progress percent="0

Una [category apposita][10] in questo blog mi sembra il minimo che si possa fare...

   [nuovieventi]: [[log/2011/01/regione-puglia-e-software-libero.html]]
   [conti]: [[log/2010/12/un-anno-dopo-2010-no-compromises.html]]
   [3]: http://wiki.openstreetmap.org/wiki/User:Fradeve11/prove2
   [4]: http://runkeeper.com/user/fradeve
   [5]: http://xmonad.org/
   [6]: http://ikiwiki.info/
   [7]: http://www.mutt.org/
   [8]: http://www.fradeve.org/blog/posts/2008/01/unclutter-your-desk/
   [9]: http://www.fradeve.org/blog/posts/2011/01/uncluttering-the-last-step/
   [10]: http://www.fradeve.org/blog/tags/resume/

