---
title: PiX Juegos nel Portale Giochi
created: !!timestamp '2007-10-03 21:07:54'
charset: utf-8
tags:
    - ubuntu
    - gnulinux
---

<center>![][1]<br>![][2]</center>

Come promesso, sono ora disponibili le guide in wiki per i giochi [PiX
Pang][3] e [PiX Frogger][4]. Come accennato in un precedente post, sono remake
di famosi giochi arcade di (più di) qualche anno fa. Sono stati realizzati da
PiX Juegos, azienda (se cosi si può chiamare; forse è meglio definibile come
un team di appassionati) che ha già offerto agli utenti GNU/Linux [PiX
Bros][5]. Approfitto dell'occasione anche per rendere noto che la traduzione
in italiano di PiX Bros, che mi era stata gentilmente chiesta da uno degli
sviluppatori, si è conclusa e presto uscirà la versione 0.65 del gioco, la cui
caratteristica più importante e appunto il "multilanguage".


Qualche nota a
proposito del gioco: realizzato in grafica vettoriale (sul sito di [PiX
Juegos][6] è presente qualche video dimostrativo, veramente impressionante),
per lo più su Inkscape, potremmo dire essere completamente software libero (e
rilasciato sotto Licenza GPL). La storia è molto legata al mondo del gaming
(seppure molto fantasiosa): tre fratelli, appassionati di videogiochi arcade
(si, i buoni videogiochi di una volta) aprono una disputa sul vero eroe dei
videogiochi. La questione viene meno quando, nel mezzo della disputa, si apre
una porta fantastica che da accesso al mondo degli arcade, nel quale i
protagonisti si confronteranno a colpi, appunto, di arcade.


Buon divertimento!

   [1]: http://dl.dropbox.com/u/369614/blog/img_red/pixpang1.png

   [2]: http://dl.dropbox.com/u/369614/blog/img_red/pixfrogger1.png

   [3]: http://wiki.ubuntu-it.org/Giochi/Puzzle/PiXPang

   [4]: http://wiki.ubuntu-it.org/Giochi/Puzzle/PiXFrogger

   [5]: http://wiki.ubuntu-it.org/Giochi/Puzzle/PixBros

   [6]: http://www.pixjuegos.com/?q=node/59
