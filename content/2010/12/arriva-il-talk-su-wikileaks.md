Title: Arriva il talk su WikiLeaks!
Date:  2010-12-20 13:30:00
tags: talk,

Ricevo, partecipo, sottoscrivo e ripubblico: il 29 dicembre 2010 alle 18.00, presso la sede dell'Associazione VieDiFuga (via Cattedrale 103, Ruvo di Puglia, BA) [sdonk][1] terrà un talk dal titolo *Wikileaks e la libera informazione*, in occasione dell'inaugurazione del server mirror di WikiLeaks sponsorizzato tramite una raccolta fondi dall'Associazione stessa. Il mio invito (come qualcuno ha scritto in questi giorni) è a spegnere le luci di Natale e ad accendere le menti. [Qui][2] l'evento su Facciabuco.

Ecco il comunicato:

	Ci sono volte in cui cliccare su "Mi Piace" non basta più.

	Wikileaks, il suo ruolo, la sua funzione, l'attacco che subiscono i suoi server e il suo leader più noto - sono eventi di questo tipo.

	Non ci si può limitare a cliccare. E men che meno si può tacere o peggio ancora star fermi.
	Si deve agire. Democraticamente. Pacificamente ma fermamente. Intelligentemente.
	Confrontarsi, unirsi, produrre atti concreti, simbolici ma anche pieni di sostanza. In una parola, bisogna uscire dal guscio e partecipare.

	Noi l'abbiamo fatto. Abbiamo comprato un server e un dominio dedicato, Wikileaksitalia.com. E abbiamo messo entrambi a disposizione di Wikileaks.

	Come cittadini liberi, innamorati della libertà, vogliamo fare la nostra parte.

	Vuoi darci una mano?

	Vieni a sentire e vedere cosa e come abbiamo fatto. E cosa puoi fare tu.

	Il 29 dicembre non prendere impegni. E' in gioco la libertà. La tua, e di tutti.

	Ti aspettiamo!

## Update ##
Com'è andata a finire? Bene! Grazie all'impegno di VieDiFuga è stato messo su il sito [www.wikileaksitalia.com][3], mirror di quello internazionale più famoso. Inoltre, [qui su Slideshare][4] potete trovare le slide della serata ;)

   [1]: http://blog.sdonk.org
   [2]: https://www.facebook.com/event.php?eid=168320879872115
   [3]: http://www.wikileaksitalia.com
   [4]: http://www.slideshare.net/sdonk/crittografia-dal-cifrario-di-cesare-a-wikileaks

