Lectio magistralis di Lessig in Parlamento: testo integrale 
===========================================================

:date: 2010-03-16 15:22:17
:featured: yes
:tags: ubuntu, internet, gnulinux, creativecommons
:slug: testo-integrale-della-lectio-magistralis-di-lawrence-lessig-in-parlamento
:headline: Una traduzione dell'intervento, senza commenti

.. figure:: {filename}/images/lessig.jpg



L'11 marzo 2010 il professore di Harvard `Lawrence Lessig`_ ha tenuto una
lectio magistralis alla Camera dei Deputati, dal titolo "Internet è
Libertà". Per chi non lo sapesse, Lessig è colui che ha scritto le
licenze `Creative Commons`_ e che ha fondato il 
`Center for Ethics of Harward University`_. Insomma, un tipetto in gamba.

Per far si che l'importante messaggio su Internet e la libera
trasmissione della cultura (ma detto così è veramente ai minimi termini)
arrivi al pubblico italiano, così devastato da quotidiane ingiurie alla
cultura del Web, riporto una mia personale traduzione della lectio di
Lessig. Una traduzione altrettanto valida è quella fornita da 
`Federico Guerrini sull'edizione online de La Stampa`_
che però ha il difetto di essere un po' troppo riassuntiva in alcuni
punti. In realtà ho cominciato a lavorare su questa traduzione per
sottotitolare il video, che rilascerò tra qualche giorno.

Lessig è uno dei liberi pensatori internazionali, che a mio parere
trasmette un interessante punto di vista sul passato del diritto
d'autore (dalle sue origini ad oggi) e trasmette un punto di vista
straordinariamente aderente alla realtà di ciò che potrebbe essere il
futuro della condivisione, visto non solo con gli occhi degli "anziani"
legislatori, ma con quelli dei giovani (per i quali, in un certo senso,
i legislatori di oggi lavorano).

Ovviamente, la mia traduzione non è perfetta, quindi gradirei molto che
qualcuno segnalasse le imprecisioni e provvederò a correggerle nel minor
tempo possibile ;) Buona lettura!


    Signor Presidente, sono molto onorato e felice di avere l'opportunità di
    parlare in maniera così diretta. Vorrei cominciare con tre storie. La
    prima comincia nel 1976. All'epoca ero un giovane adolescente
    ossessionato da questa istituzione [simbolo del comunismo] non perché
    ero comunista, (ero assolutamente fan di Ronald Reagan) ero rimasto
    semplicemente affascinato dopo la mia visita in Italia nel giugno del
    1976 dove osservai la passione verso questa ideologia. Il fascino e la
    passione per questa istituzione mi hanno accompagnato quando, sei anni
    dopo, quando ero studente al college, ho viaggiato attraverso le quattro
    parti dell'Europa dell'Est che formavano la Repubblica Sovietica. Alcuni
    di voi potrebbero ricordare che all'epoca viaggiando in quei luoghi era
    normale portarsi dietro dei "gettoni" dell'Ovest ad esempio, gomme da
    masticare e sigarette, che si regalavano lungo il viaggio.

    Quando arrivai in Bulgaria, l'ultimo dei Paesi che visitai, incontrai in
    alcuni bambini che giocavano in un parco, ed offrii loro delle gomme da
    masticare; rimasi allibito: i bambini presero le gomme e non avevano
    alcuna idea di cosa stessi dando loro: non le avevano mai viste prima e
    non avevano nessuna concezione di cosa fossero.

    Nel 2005 ho avuto l'opportunità di ritornare in Bulgaria, per
    intervenire con una lettura in questo posto straordinario, "The Red
    House" a Sofia, nella quale ho parlato a molti giovani bulgari. Ciò che
    osservai fu che, nel 2005, non erano molto differenti da altri giovani
    in qualunque altro posto in Occidente. Erano molto più informati a
    proposito di Internet di quanto non fossero i miei colleghi
    all'Università della California e a casa.

    Questa è la seconda storia: nel 2003 sono stato invitato ad una
    conferenza da Viacom, una delle compagnie di comunicazione di spicco a
    livello mondiale, in questo posto straordinariamente bello in Arizona.
    Era una conferenza in cui io avrei espresso il mio contributo sul tema
    "Protezione del Copyright e Tecnologia". Ma data la mia fama di
    "anarchico del copyright" tra i partecipanti, è stato come gettare
    giovani cristiani nel Colosseo, in quanto i leader di Viacom si
    sentirono in dovere di prendermi [idealmente] a pugni davanti al resto
    del personale dell'azienda. XX Redstone disse chiaramente che pensava
    alle mie idee come ad una guerra, e questa esecuzione fu così estrema
    che mi furono rivolte delle "scuse formali" dopo l'evento per il suo
    straordinario comportamento.

    Ma dopo il mio intervento ed il mio scontro con i vertici più anziani di
    Viacom, un gruppetto di giovani manager [che organizza la produzione di
    un dispositivo musicale] mi prese da parte e mi disse: "Devi capire,
    questa è la Cina" e "aspettiamo che muoiano, poi andremo avanti".

    Infine, nel 2001 ho cominciato a lavorare con un gran numero di studenti
    francesi su argomenti relativi al Software e alla Cultura Liberi. La mia
    concezione di "amico" si formata lavorando con questi giovani studenti.
    Alla fine, fui invitato ad un evento ad Avignone, al Palazzo dei Papi,
    dove mi fu chiesto di parlare ai leader dell'industria culturale
    francese e del Ministero della Cultura. Dopo il discorso, fui accolto
    molto positivamente, e gli organizzatori dell'evento mi dissero:
    "discorso brillante... forse il migliore che abbia mai sentito" "ma sono
    assolutamente contrario a tutto ciò che hai detto". Onestamente rimasi
    di stucco, perché non avevo detto niente che avesse potuto trovare in
    disaccordo qualsiasi persona sana al mondo; il mio contributo era stato
    quanto più "normale" possibile. Cercai di capire cosa fosse stato ad
    aver portato queste persone ad essere così in disaccordo con tutto ciò
    che avevo detto. Seguii gli organizzatori dell'evento ad un dibattito
    con gli studenti all'università di Avignone, a cui parteciparono 9
    leader dell'industria della comunicazione francese, ed il pubblico era
    formato da circa 300 studenti. Uno ad uno gli studenti rivolsero ai
    leader dell'industria della comunicazione domande a proposito di
    Internet, domande che mi sembravano ovvie e adeguate alla capacità ed al
    potenziale dei leader dell'industria. Uno ad uno gli studenti furono
    corretti dai leader aver frainteso il futuro del web. Un leader disse:
    "il mio lavoro è difendere gli usi che si stanno perdendo". Questo portò
    uno studente vicino a me a sussurrare ad un suo amico: "il sogno dei
    dinosauri".

    Tre storie, questo è il punto: la divisione che c'è nel mondo oggi non è
    tanto quella delle nazioni, quanto quella delle generazioni. La
    separazione tra i membri di diverse nazionalità della generazione
    "giovane" è minore della separazione che ognuno di noi ha nella cultura
    della nazione in cui vive. Il divario [culturale] tra i giovani di
    diverse nazioni è minore del divario degli adulti tra diverse nazioni;
    ed il divario tra noi [adulti] e loro [giovani] è grande ed in crescita.

    Creando leggi per noi [adulti], creiamo leggi contro loro [giovani]. Ma
    dobbiamo ricordare che non riusciremo mai a battere i giovani. E l'unica
    domanda è: "come ci ricorderanno"? Ci ricorderanno come io ricordo
    quest'uomo o come noi ricordiamo queste persone? Come "dinosauri".

    Questo è un evento per celebrare il Web. Per comprendere internet,
    dobbiamo prima comprendere cosa internet non è. Non possiamo capire
    Internet se pensiamo a delle delle applicazioni singole, come non si
    poteva capire la stampa pensando a dei libri specifici o l’importanza
    del mercato teorizzato da Adam Smith pensando ai beni che venivano
    scambiati sul mercato. Internet è una cosa che permette delle cose, come
    il mercato permetteva delle cose, come la stampa permetteva delle cose.
    Che cos'è: "È un'architettura che permette innovazioni non pianificate e
    impreviste."

    Innovazione, quello che altri chiamano Libertà. Che tipo di innovazione?
    Se l'uomo fosse semplicemente buono, l'innovazione sarebbe semplicemente
    buona. Ma non devo essere un professore per ricordarvi che noi non siamo
    "semplicemente buoni". Le nostre società sono un mix di bene e male: qui
    e dovunque ci sono bene e male. Quindi c'è del buono in Internet, come
    Google, Facebook ed anche iTunes e YouTube: buoni. E c'è del cattivo in
    internet: i virus, lo spam, zombie botnets, che rendono i computer
    controllabili e malware in generale. Queste cose sono viste come
    terribili e distruttive nella Rete. Ora, noi che tifiamo per internet
    passiamo troppo tempo ad elogiare il buono e a dimenticare il male. In
    questo momento noi ricordiamo entrambi, per capire come internet farà
    diventare la società in cui vivremo.

    Ci sono tre concetti da ricordare: il primo è il copyright, nel contesto
    del giornalismo e del crescente impulso alla trasparenza.

    Primo: il copyright. C'è del buono. Internet ha spinto l'innovazione,
    l’innovazione ha creato un'enorme varietà nella cultura accessibile
    tutti, una varietà commerciale, il mio collega Chris Anderson descrive
    questo con la dinamica della coda lunga. Internet permette ad una gamma
    molto più ampia di prodotti creativi di avere successo rispetto a quanto
    succedesse prima; però permette anche la creatività amatoriale, quella
    delle persone che creano per amore delle arti e non per i soldi.
    L'importanza della creatività amatoriale era cara a Jon Philips Sousa,
    che nel 1906 è andato al Congresso degli Stati Uniti per parlare della
    “macchina parlante”, come la chiamava, che era per lui alla rovina della
    creatività. “Queste macchine parlanti rovineranno il futuro della musica
    in questo paese quand'ero ragazzo davanti ogni casa in questo paese si
    vedevano dei canti dei ragazzi che cantavano le canzoni dell'epoca o
    delle canzoni vecchie oggi si sentono queste macchine infernali ad ogni
    ora del giorno e tutta la notte. Noi perderemo le nostre corde vocali,
    le corde vocali verranno eliminate dal processo di evoluzione, come si è
    perduta la coda dell'uomo quando si è evoluto dalla scimmia”. Quindi
    voglio che vi concentriate su quest'immagine, l’immagine dei giovani
    dell'epoca che stavano insieme e cantavano le canzoni dell'epoca o
    quelle più vecchie. Persone che partecipavano alla creazione o alla
    ricreazione della propria cultura. Sousa aveva ragione di temere che non
    sopravvivesse quell'immagine; la diffusione del vinile, la
    radiodiffusione, ci hanno trasformato in uditori passivi; però sbagliava
    se si pensa alle tecnologie del ventunesimo secolo.

    Sono delle tecnologie che portano alla ripresa della cultura a cui
    pensava lui. Vi porto qualche esempio: sono sicuro che qualcuno di voi
    ha visto questa interpretazione straordinaria del canone In Re, da
    quando è stato messo su YouTube, più di 70 milioni di persone hanno
    visto questa interpretazione di un giovane ragazzo che con un berretto
    da baseball e una chitarra interpreta la propria variazione di questo
    classico. Da quando è stato pubblicato questo brano, centinaia di
    persone hanno avuto la stessa idea e hanno prodotto la propria
    variazione diffondendola sulla stessa piattaforma. Per esempio un
    ragazzo ha preso la musica dal video per produrre questo, questa ha
    ispirato qualcun altro a produrre questo… e poi ha ispirato un'altra
    persona a produrre questo. Chiaramente se Brooklyn lo può fare San
    Francisco può fare anche meglio. Il fatto è che questo è quello sognava
    Sousa quando parlava dei ragazzi che si riunivano cantare le canzoni
    dell'epoca. Oggi non lo fanno più fisicamente, ma si riuniscono intorno
    a una piattaforma digitale che ispira l'altra creatività. È anche grazie
    alle leggi che regolano questa piattaforma che può prodursi questa
    creatività, se si applicassero ad essa le stesse regole che vengono
    applicate ai vecchi media questa creatività sarebbe impossibile. Su
    YouTube ogni minuto ci sono 20 h di video, anzi, da quando ho iniziato a
    parlare oggi più di 12 giornate di video sono state caricate su YouTube.
    Qualsiasi regola che necessitasse la valutazione previa di questo
    materiale, porterebbe alla chiusura di siti come YouTube. Questo è il
    bene che è uscito da questa infrastruttura creativa, però c’è stato
    anche del male, come la pirateria p2p, di autori che non autorizzano la
    condivisione del proprio materiale. Non c'è dubbio che questo produca
    danni. La RIAA dice che ci sono 12,5 miliardi di danni l'anno. Io credo
    che queste stime siano esagerate, però non c'è bisogno di credere a
    queste stime; le vendite digitali sono aumentate del 940% mentre le
    vendite di dischi sono scese del 30%. Io credo che sarebbe giusto per il
    governo preoccuparsi dei danni che questo comporta per gli artisti ed è
    sicuro dal mio punto di vista che questa pirateria ha portato dei danni
    ad alcuni artisti e questo è un male che deriva da questa piattaforma
    dell'innovazione.

    Pensiamo al giornalismo adesso, c’è del bene straordinario che viene
    prodotto da Internet per il giornalismo. C'è innovazione, e varietà
    delle nuove forme di giornalismo. Su dei siti possiamo vedere delle
    raccolte di articoli giornalistici, e poi c’è anche la produzione
    dilettante di Wikipedia e altri blog che anch'essi possono diventare
    commerciali se la richiesta d'informazione è alta. E questo è il bene.
    Ma c'è il male anche qui. L'aumento di media liberi e gratuiti comporta
    una pressione sul tipo di giornalismo che è essenziale per la
    democrazia, il giornalismo d'indagine, il giornalismo basato sulle
    analisi. L'immagine del grande giornalismo è costruita anche da esempi
    come questo: il New York Times che pubblica i *Pentagon Papers*. Queste
    cose appartengono ad un momento brevissimo della storia della stampa, in
    cui la stampa aveva una forza, la stampa si difendeva nei confronti dei
    tribunali e questo ha avuto un effetto profondo su quello che pensavamo
    potesse essere la stampa ed un profondo effetto sulla storia. Io credo
    che purtroppo questo tempo sia passato nel mio Paese. Anche se ci sono
    ancora dei giornali non c'è più la stessa forza, la stessa spina dorsale
    in questi giornali per difendere la verità contro il potere del governo.
    Basti pensare al fatto che lo stesso New York Times non ha rivelato i
    dati sull'Iraq finché non è stata confermata l'elezione del presidente
    Bush. Chiaramente Internet aumenterà la pressione su questo tipo di
    giornalismo, con la riduzione del finanziamento incrociato alla stampa
    tradizionale. Questo è un problema per la democrazia.

    Pensiamo poi alla questione della trasparenza; anche qui Internet ha
    prodotto benefici enormi, favorendo l’esplosione dell'efficienza e della
    trasparenza, ad esempio nella diffusione dei dati prodotti dai governi.
    L’amministrazione Obama ha esplorato le possibilità di rendere
    accessibili le informazioni in modo facilmente comprensibile. Data.gov
    ci presenta tutta una serie di dati che riguardano l'azione del governo,
    cui si può accedere in modo totalmente gratuito. E poi ci sono
    informazioni facilmente accessibili grazie a cui gli automobilisti
    possono trovare dei modi per consumare meno combustibile e anche in Gran
    Bretagna si rendono disponibili informazioni trasparenti sul
    funzionamento del Parlamento britannico. Senza dubbio, la maggior parte
    di questi progetti sono fantastici per la democrazia, essenziali per la
    democrazia. Ma ci sono anche qui dei costi: c'è un lato oscuro di questo
    movimento verso la trasparenza, vi dò un esempio possono avete visto
    questo film che parla del debito da carta di credito negli Stati Uniti.
    Una delle cause principali di questo problema è una legge si chiama
    legge per la Protezione dei consumatori e Prevenzione dell'abuso da
    bancarotta. In realtà non c'è protezione dei consumatori, in questa
    legge, che ha portato solo benefici alle banche, ed ha avuto l'effetto
    di rendere impossibile estinguere il debito da carta di credito. Quindi,
    aziende come Bethlehem Steel possono usare questa legge per evitare di
    pagare gli obblighi pensionistici, Enron l'ha usata per evitare gli
    obblighi energetici, ma non si possono evitare gli obblighi da carta di
    credito, che [i cittadini] si porteranno dietro per sempre.

    Questa legge è stata proposta quando Clinton era presidente, e lui era a
    favore di essa, ma Hillary Clinton dopo aver letto un articolo sul New
    York Times ha cominciato a militare contro tale legge, contro tale Bill,
    ovvero “legge” in inglese, con la b maiuscola. Nonostante la legge fosse
    stata bloccata in precedenza, quando la signora è diventata senatore, a
    questo punto aveva ricevuto $ 140.000 in contributi dal settore dei
    servizi finanziari, quindi cosa fatto? Nel 2001 votato a favore di
    quella terribile legge, per due volte, dando il suo sostegno a questo
    cambiamento della legislazione. La senatrice Clinton ha detto non era
    per i soldi e ha difeso la sua decisione: “non credo che nessuno possa
    pensare che venga influenzata da una lobby, vista la mia esperienza di
    trent'anni – ha detto”. Io credo a Hilary Clinton, non credo che si
    possa diventare Hilary Clinton se è facile essere corrotti, e dovreste
    crederle anche voi, posso elencare 25 ragioni per cui la senatrice di
    New York abbia visto questa legge in modo diverso da come la vedeva da
    First Lady degli Stati Uniti. Ma il punto è: cosa avranno pensato gli
    altri, dopo aver sentito che aveva ricevuto $ 104.000 dal settore dei
    servizi finanziari; avranno pensato che aveva dei buoni motivi?
    Crederanno che lei abbia dato la risposta giusta, con una giusta
    motivazione? Questo è il lato oscuro della trasparenza. Finanziamento
    privato ad elezioni pubbliche. Questo tipo di dati aumenta lo
    scetticismo riguardo al funzionamento del Parlamento. L'80% delle
    persone in California pensa che i soldi comprano i risultati, il livello
    di fiducia del congresso di Stati Uniti e al livello più basso della
    storia. Forse c'erano più persone che erano a favore della monarchia
    inglese al tempo dell'Indipendenza, di quante ce ne siano ora a favore
    del Congresso. Questa è una conseguenza negativa. Quindi se mettiamo
    assieme questi aspetti positivi e negativi su una stessa pagina, come
    una pagella, possiamo vedere come questi vari aspetti hanno portato agli
    estremismi. Gli estremismi di sinistra della mia pagella ritengono che
    Internet dica di rifare costantemente la società e sono a favore del
    fatto che gli autori siano sotto pressione a causa di Internet; c'è un
    movimento abolizionista che ritiene si debba eliminare del tutto il
    diritto d’autore, che non ha più motivo d'esistere. Per quel che
    riguarda il giornalismo si dice che sono sufficienti i blog, non abbiamo
    più bisogno di professionisti che fanno le indagini, e il giornalismo
    amatoriale può scrivere tutto ciò di cui c'è bisogno. Nel contesto della
    trasparenza, si ritiene che manchi del tutto la trasparenza, a causa di
    un sistema di governo corrotto.

    Ma ci sono estremismi anche a destra. La battaglia per il diritto
    d'autore porta a suggerire cambiamenti che potrebbero uccidere Internet.
    La morte del giornalismo porta le persone a pensare ancor di più alla
    necessità di uccidere internet. E chi viene messo in imbarazzo dalla
    trasparenza delle informazioni che sempre più circolano su internet
    chiede l'uccisione di internet.

    Questo estremismi non vogliono riconoscere le ragioni degli altri,
    generando una grande situazione di "l'uno o l'altro", quindi si ritiene
    che oggi ci debba essere o l'anarchia oppure uno Stato totalitario
    sostenuto da coloro che si oppongono alla rete. Questo è un grande
    errore. Invece dobbiamo trovare il giusto mezzo. Trovare un modo per
    credere nella Rete ma anche credere nel copyright, nel giornalismo ed
    avere fiducia nel governo. E la domanda non è "QUALE scegliere":
    internet o copyright, internet o giornalismo, internet o fiducia nel
    governo. La domanda è "come possiamo ottenere entrambi?".

    Dobbiamo accettare il fatto che internet è qui e non andrà via; dobbiamo
    festeggiare che internet è qui e non andrà via. Ma dobbiamo pensare a
    come minimizzare i danni che questo grande mezzo ci da. Come?

    Ci sono risposte ovvie già di 10 anni, per esempio per il diritto
    d'autore bisogna esercitare un controllo su come si utilizzano i lavori
    e garantire un compenso giusto per il lavoro che viene usato e trovare
    delle forme di compensazione per i danni arrecati dalla pirateria.
    Questa è l'idea al centro del libro del mio collega Terry Fisher ed è
    l'idea dei Verdi tedeschi, che loro chiamano "tariffa orizzontale della
    cultura", per raccogliere fondi utili a compensare i danni dovuti alla
    condivisione del software via p2p.

    Sulla questione giornalismo, il mio amico e collega Robert McChesney nel
    suo libro scrive della necessità di supporto pubblico a beni pubblici,
    ed il giornalismo investigativo è un bene pubblico. Attraverso
    fondazioni come ProPublica o la governativa National Public Radio
    dobbiamo trovare un mercato complementare, come è sempre stato
    storicamente negli USA.

    Infine, nel contesto della trasparenza, che potremmo chiamare fiducia,
    abbiamo bisogno di eliminare le cause di sfiducia, di cambiare il
    finanziamento privato dei partiti alle elezioni pubbliche nel
    finanziamento pubblico alle elezioni pubbliche, e quindi far sì che la
    gente possa credere ragionevolmente che qualsiasi decisione non sia
    stata presa solo per denaro, rendendo impossibile credere che "i soldi
    comprano i risultati".

    Il punto è che dobbiamo accettare/festeggiare internet, e cercare di
    adattare e minimizzare i danni provocati da internet. Ancora oggi, fra
    gli attivisti di tutto il mondo non c'è nessuno che si faccia portavoce
    di queste posizioni in tutto il mondo, invece, in tutto il mondo, ci
    sono soltanto estremismi. Quindi per esempio nel contesto del copyright
    c'è una guerra, che un mio amico chiamava "guerra terroristica", in cui
    i terroristi sono i nostri bambini. O nel contesto del giornalismo, i
    finanziamenti pubblici al giornalismo sono stati tagliati negli USA,
    credendo che il mercato privato potesse bastare da solo.

    Nel contesto della fiducia: è aumentato enormemente il costo delle
    campagne politiche e i congressisti spendono il 30% del loro tempo per
    cercare i fondi per essere rieletti; la Corte Suprema ha eliminato
    quest'anno le basi costituzionali che permettevano al Congresso di
    limitare la spesa per sostenere un candidato. Le aziende quindi hanno
    possibilità illimitate di spendere quanti soldi vogliono per appoggiare
    o contrastare un candidato alle elezioni, rafforzando il concetto che i
    soldi comprano i risultati. Tutto questo non fa altro che creare
    posizione estremiste, ovunque.

    Dobbiamo imparare ad essere umili dal punto di vista legislativo. Il
    ventesimo secolo è stato un secolo dove la tecnologia ha reso possibile
    una mentalità dittatoriale; sono fiorite teorie totalitarie. Tecnologie
    come questa erano concepite dai governi come strumenti di propaganda nei
    confronti dei loro cittadini, e sono state promosse normative a volte
    brutali per controllare o ristrutturare la società. Quindi, che si pensi
    agli estremismi, al proibizionismo, alla guerra contro le droghe, alla
    grande società di Lyndon B. Johnson, o alla guerra in Iraq, la mentalità
    è la stessa: la mentalità è che il governo ha il potere di controllare e
    rifare la società e si crede che quando c'è un rallentamento allora
    bisogna aumentare la forza affinché la normativa diventi più efficace.
    Questo rapporto “più forza maggiore efficacia” è falso. In una
    democrazia -- non in uno stato totalitario -- più forza spesso significa
    meno efficacia. Il mio amico Castles dice che "una spintarella è meglio
    di un pugno" e che "le norme sono meglio del carcere": dobbiamo imparare
    questo. Tutti dobbiamo impararlo: il potenziale dei governi di cambiare
    il mondo. Gli estremisti l'hanno dimenticato, da entrambe le parti, da
    sinistra e da destra: hanno bisogno di ricordare i limiti di ciò che può
    fare un governo, che ci sono dei vincoli naturali all'interno di una
    democrazia. Questi vincoli devono ispirarsi all'umiltà di governo,
    specialmente se ritorniamo al primo punto che ho trattato stamane, a
    proposito delle generazioni.

    Perché dobbiamo riconoscere in tutta umiltà che la moderna guerra che
    stiamo conducendo nel contesto della tecnologia di internet è una guerra
    contro i nostri figli. Noi stiamo aumentando vigorosamente le
    restrizioni sull'utilizzo di internet, e loro resistono alle nostre
    restrizioni anche più distruttivamente.

    Dobbiamo riconoscere che noi, più anziani di Jane Wyman, noi che ancora
    non capiamo cosa può fare la tecnologia, noi dobbiamo riconoscere che
    non si può uccidere questa tecnologia, ma si può solo criminalizzarla.
    Non possiamo impedire ai nostri figli di essere creativi in un modo in
    cui non eravamo alla nostra età. Possiamo soltanto sotterrare la loro
    creatività. Non possiamo renderli passivi, possiamo solo renderli
    "pirati", e la domanda che dovremmo porci è: questo è positivo? Nel mio
    Paese i ragazzi vivono in un'era di proibizione, la loro vita la vivono
    sempre contro la legge. Questo è corrosivo, corrode alle basi la
    democrazia.

    Internet è libertà. Ma la libertà che cosa è? La libertà può produrre
    sia bene che male. La risposta matura alla libertà è minimizzare il
    negativo per proteggere ciò che c'è di buono, e la risposta di qualsiasi
    governo sano è di evitare qualsiasi guerra senza speranza. Ciò di cui
    abbiamo bisogno è maturità e buon senso da parte dei governi, che devono
    essere umili nel legiferare, e devono imparare fallimenti del Ventesimo
    Secolo; quindi, non vogliamo governi giovani e arroganti, che governino
    con la forza, dovunque nel mondo. Grazie.

.. _Lawrence Lessig: http://it.wikipedia.org/wiki/Lawrence_Lessig
.. _Creative Commons: http://it.wikipedia.org/wiki/Creative_Commons
.. _Center for Ethics of Harward University: http://go2.wordpress.com/?id=725X1342&site=mediaoriente.wordpress.com&url=http%3A%2F%2Fwww.ethics.harvard.edu%2Fpeople%2Ffaculty
.. _Federico Guerrini sull'edizione online de La Stampa: http://www.lastampa.it/redazione/cmsSezioni/cultura/201003articoli/53052girata.asp
