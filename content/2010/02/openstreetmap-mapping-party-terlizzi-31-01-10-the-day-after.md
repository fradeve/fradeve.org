Title: OpenStreetMap Mapping Party Terlizzi 31-01-10: the day after
Date:  2010-02-01 23:25:32
tags: ubuntu, terlizzi, openstreetmap, gnulinux

<center>![][1]</center>


Ieri, domenica 31 gennaio 2010 si è tenuto il secondo mapping party pugliese,
che verrà ricordato con il motto "pochi, ma buoni". Eh si, buoni per davvero,
pur essendo soltanto 12 persone (la foto sopra è stata scattata a fine serata,
ahimè), è stata raccolta una montagna di dati. Il mapping party si è svolto al
caffè Letterario DaDa, che la comunità pugliese ringrazia infinitamente per
l'ospitalità, l'accoglienza, la pazienza e la linea internet (più veloce di
quella di casa :D ).


Considerata la presenza di qualche "novizio", e considerato il fatto che gran
parte delle strade di Terlizzi son state mappate, gran parte del lavoro è 
stata fatta utilizzando i magici Walking Papers, stampati a cura
dell'Associazione C@lliope, sponsor tecnico dell'iniziativa.


Inutile dirlo, i nostri amici mapper di Corato e di Barletta hanno
semplicemente stracciato i mapper terlizzesi, raccogliendo una quantità
spropositata di dati (eh, già, c'è voluto un po di tempo per caricarli
tutti!). Adesso gran parte delle strade intorno al Caffè Letterario ha un
nome, e sono comparsi dal niente una marea di punti d'interesse, sensi unici e
cose del genere.


Abbiamo approfittato dell'occasione per presentare la prima - credo - mappa
stampata di OpenStreetMap della Puglia, gentilmente offerta a titolo gratuito
dalla copisteria BlueService di Terlizzi. Insomma, non c'è che dire, le novità si
susseguono veloci, e personalmente sono di felice constatare che le iniziative
della comunità pugliese di OSM raccolgono ampi consensi anche a livello
locale. [Qui][2] potete trovare la galleria fotografica.


[Piccolo sondaggio: su 12 partecipanti, 1 Mac, 6 ubuntu, 5 Windows]


Con questo chiudo, e vi ricordo che il prossimo appuntamento della comunità
italiana è allo stand che Bollenti Spiriti ha offerto ad OSM alla Fiera del
Levante, al BollentiSpiritiCamp, che sarà aperto dalle 9 alle 19 di sabato 6
febbraio... con una sorpresa per i mapper... enorme! :D


Non mancate!


   [1]: http://dl.dropbox.com/u/369614/blog/img_red/dsc02544resized.jpg

   [2]: http://www.dropbox.com/gallery/369614/1/OSM_MP_terlizzi_31-01-10?h=5d2030
