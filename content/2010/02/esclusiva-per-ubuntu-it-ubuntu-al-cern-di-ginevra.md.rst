Esclusiva per Ubuntu-it: Ubuntu al CERN di Ginevra
==================================================

:date: 2010-02-10 09:49:14
:tags: ubuntu, gnulinux, cern

.. raw:: html

   <center>

|image0|\ \_Cern by `Wikipedia <http://en.wikipedia.org/wiki/File:Construction_of_LHC_at_CERN.jpg>`__\ \_

.. raw:: html

   </center>

Come sicuramente saprete, il `CERN`__ è probabilmente il più
grande esperimento di fisica nucleare al mondo (sicuramente il più
grande d'Europa). Al CERN è nata la `prima rete internet`__,
ad opera di Sir Tim Berners-Lee, e la gestione automatizzata
dell'informazione è sempre stato uno dei punti fondamentali su cui si
lavora a Ginevra, tanto che è stata ideata una distribuzione pensata
appositamente per le esigenze degli scienziati che ci lavorano:
`Scientific Linux (SL)`__.

Tuttavia, non tutti i ricercatori lavorano su complessi sistemi di
calcolo distribuito: gran parte del personale ha bisogno di una
distribuzione che possa soddisfare le "piccole" esigenze di
programmazione di tutti i giorni, e qui entra in gioco Ubuntu. Sondando
un po' il terreno grazie alla dott.ssa Letizia Lusito, una cara amica
che lavora al CERN, ho scoperto che Ubuntu è una delle distribuzioni più
diffuse anche tra gli scienziati.

Vi lascio all'intervista :)

**F: Presentati in 2 righi: età:**

L: Non me la ricordo mai (troppa scazza aggiornare il database ogni
anno); la data del compleanno invece quella si: 06/09/1982....fate voi
il conto :)

**F: Dove lavori**?

L: Sono all'ultimo anno (3°) del dottorato di ricerca in Fisica, presso
il Dipartimento di Fisica "M. Merlin" dell'Università degli Studi di
Bari.

**F: Che distribuzione GNU/Linux utilizzi**?

L: UBUNTU 9.10 (karmic), kernel Linux 2.6.31-18-generic, GNOME 2.28.1

**F: Da quanto tempo la usi**?

L: Ho aggiornato alla 9.10 appena è uscita... in generale uso Linux
(passando a Ubuntu da WinZozz) da 1 anno e qualche mese.

**F: Che rapporti ci sono tra te e il pinguino? Usavi GNU/Linux prima di
arrivare al CERN**?

L: No mai... mi sono decisa a compiere il grande salto perché il tecnico
del computer era sempre troppo impegnato per risolvere i miei problemi
con Windows... e tutti i miei colleghi mi hanno detto di passare a
Linux, che a detta loro è migliore (adesso, condivido)!

**F: Che tipo di uso si fa di GNU/Linux e Software Libero al CERN**?

L: Direi esteso: si fa quasi tutto con Linux. In totale avrò visto
Windows e una applicazione Windows 2 volte in questi 3 anni... comunque
ci sono moooolti Mac.

**F: Esiste un repository online di software GNU/Linux usato dal CERN (
http://linux.web.cern.ch/linux/) ed una distribuzione personalizzata,
"Scientific Linux CERN 5 - SLC5X", basata su Red Hat Enterprise, l'hai
mai usata**?

L: No e no... comunque alcuni miei amici usano Scientific Linux e mi
hanno detto che non è molto buona per l'utilizzo desktop... quindi
continuo con la mia Ubuntu, diciamo che "Scientific Linux" si usa molto
di più per il controllo dei detector (e questo non è il mio campo di
attività).

**F: Al CERN lavorano centinaia di scienziati di decine di nazionalità;
nei tuoi rapporti con l'estero, hai incontrato molte persone che
utilizzano GNU/Linux ed in particolare Ubuntu?**

L: Siiiiii...tantissime... :D

**F: In particolare, che software usi e per quali scopi?**

L: Uso Emacs per editare i miei programmi, SSH dal mio PC ai computer
del CERN, uso il software dell'esperimento (CMSSW) che gira anche su
GNU/Linux, poi programmi audio (Rhythmbox e VLC) per ascoltare la musica
mentre lavoro... poi programmi per editare i pdf delle mie
presentazioni, poi le applicazioni di open office... in particolare per
le presentazioni e slide, latex, Pidgin, Skype, poi Firefox, poi Okular
(a me piace), Gimp (a volte lo trovo un po' farraginoso...), qualche
applicazione java (per EVO, una applicazione per videoconferenze).

**F: Le tue mansioni al CERN ti portano ad usare un linguaggio di
programmazione in particolare? Quale?**

L: Si: C++, python, bash scripting.

**F: Cosa vorresti vedere migliorato nella prossima Ubuntu di aprile?**

L: Programmi per editare immagini (si l'avete capito... GIMP non mi
piace moltissimo :-) ) e il supporto alle applicazioni Java.

**F: In cosa pensi che GNU/Linux debba ancora migliorare per trasferirsi
dai grandi centri scientifici ai desktop di migliaia di utenti?**

L: Il modo di installare i programmi: dovrebbero esserci solo
installazioni assistite come i wizard di Windows direttamente
doppio-cliccando sull'eseguibile... e poi solo pubblicità pubblicità
pubblicità... insomma ora gli stand della Apple sono pienissimi di
gente, che guarda i programmi TV in cui si vedono solo Mac... pensateci:
in quanti programmi TV o film si vede una mela e in quanti un pinguino?

**F: Grazie per il tempo e la schiettezza :D**

L: Ciao!

.. |image0| image:: http://dl.dropbox.com/u/369614/blog/img_red/Construction_of_LHC_at_CERN.jpg
.. _CERN: http://en.wikipedia.org/wiki/Cern
.. _prima rete internet: http://en.wikipedia.org/wiki/History_of_the_World_Wide_Web
.. _Scientific Linux (SL): http://linux.web.cern.ch/linux
