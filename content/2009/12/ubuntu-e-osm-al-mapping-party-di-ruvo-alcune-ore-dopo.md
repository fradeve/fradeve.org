Title: Ubuntu e OSM al mapping party di Ruvo: alcune ore dopo...
Date:  2009-12-21 00:13:49
tags: gnulinux, openstreetmap, ruvodipuglia, terlizzi, ubuntu,

<center>![La prima fotografia della comunità pugliese di OpenStreetMap][1]<br>_La prima fotografia della comunità pugliese di OpenStreetMap_</center>


Come annunciato, si è svolto questo pomeriggio il
mapping party di [Ruvo di Puglia][2], con lo scopo di mappare alcune zone del
centro abitato del comune pugliese, e contemporaneamente si è approfittato
della presenza di numerosi attivisti del software libero per pianificare e
organizzare l'attività relativa alla diffusione del sistema operativo libero
basato su GNU/Linux.


Il mapping party di Ruvo è stata la prima occasione per
riunire la comunità dei mappatori di OpenStreetMap del nord barese; nella
"_hall of fame_" dei partecipanti citiamo, non in ordine alfabetico ( :D ):
Gianluca e ragazza annessa (Terlizzi), Francesco e ragazza annessa (Terlizzi e
Ruvo), Alessandro (Sdonk), Giulio (Molfetta), Giuseppe (Terlizzi), Giuseppe
(Andria), Michael (Corato), Ruggiero (Barletta).


Personalmente, i miei
ringraziamenti vanno in ordine:

1. A Mario e all'intera associazione [VieDiFuga][3] (Ruvo di Puglia), per la disponibilita, la cortesia, l'impegno
con i quali puntano alla diffusione della cultura libera e sostengono le
giovani idee sull'open source;

2. alle ragazze presenti per la pazienza e
l'impegno con cui hanno collaborato :D

3. per i mapper accorsi, che hanno
mostrato che la comunità esiste, è viva e lavora per liberare il dato
geografico, anche qui in Puglia.


Il mapping party è stato impostato sulla
didattica, non sulla mappatura spietata: tutti hanno avuto modo di imparare
qualcosa dai più esperti, e abbiamo scelto 3 piccole zone da mappare, per
rendere le cose più facili. A breve pubblicherò tutte le fotografie del nostro
fotografo ufficiale (Gianluca) e i video riassuntivi del mapping party. Si è 
parlato inoltre di trasformare l'associazione VieDiFuga in un "polo della
cultura open source", continuando ad organizzare con cadenza di circa 2 volte
al mese mapping party o talk su GNU/Linux (e qui sottintendo Ubuntu), per
continuare a sensibilizzare la popolazione alle tematiche relative
all'importanza della conoscenza del territorio e della condivisione della
cultura legata a tale territorio. Obiettivo per il 2010: allargare la user
base e convincere le PA a donare i dati :D Ci riusciremo?


PS: Mi dispiace
molto che i nostri amici di Bisceglie non siano riusciti a venire, ma sono
sicuro che non mancheranno nelle prossime occasioni, vero ragazzi? Un saluto e
grazie ancora a tutti :)


PS: Disponibili [qui][4] le foto scattate dal
grandissimo Gianluca :)

<center>![Post-processing :)][5]</center>

   [1]: http://dl.dropbox.com/u/369614/blog/img_red/4205206003_3e74d74950_b.jpg

   [2]: http://osm.org/go/xc6fxkjb

   [3]: http://www.viedifuga.it/

   [4]: http://www.flickr.com/photos/gianlucadelucia/sets/72157622924536417/

   [5]: http://dl.dropbox.com/u/369614/blog/img_red/4205961538_3b810313c9_b.jpg
