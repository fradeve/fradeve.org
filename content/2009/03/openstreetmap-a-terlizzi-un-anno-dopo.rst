OpenStreetMap a Terlizzi, un anno dopo
======================================

:date: 2009-03-26 14:57:24
:tags: gnulinux, openstreetmap, terlizzi, ubuntu

Come passa in fretta il tempo... e così, senza che ci abbia fatto troppo
caso, è passato quasi un anno da quando ho avuto per la prima volta tra
le mani un'antenna GPS. Ovviamente, la prima cosa che feci fu cominciare
la mia collaborazione con `OpenStreetMap`_. A quel tempo
(parliamo di Giugno 2008) in Puglia esisteva soltanto Cerignola. Non
c'era traccia di nessun altro centro abitato, meni che meno il mio paese
di 30.000 abitanti, `Terlizzi`_.

.. _OpenStreetMap: http://www.openstreetmap.org
.. _Terlizzi: http://it.wikipedia.org/wiki/Terlizzi

Per la cronaca, l'unica via presente a Terlizzi era proprio la strada in
cui abito. Poi, pian piano, tra un caffè con gli amici e un normale tour
in macchina per fare la spesa, ho raccolto qualche GPX in più...

Potete immaginare la soddisfazione :D Posso affermare quasi con certezza
che nella data dell'anniversario del mio edit più vecchio su
OpenStreetMap (18 maggio 2008) potrei farmi un regalo: voglio completare
la mappatura delle strade della città. Poi a queste seguiranno le
fermate degli autobus, i percorsi ciclabili, i bike sharing, i
distributori di grattini, le edicole votive, e chissà... anche i numeri
civici :D

Cosa aspettate? Anche il vostro Comune merita di avere una mappa libera
e priva di errori (non come quelle della `concorrenza`_)... accendete le 
antenne ed agganciate i satelliti, saltate sulla mountain bike, sulla 
motocicletta, nell'auto, il mondo e la fuori e aspetta solo d'essere mappato!

.. _concorrenza: http://maps.google.it
