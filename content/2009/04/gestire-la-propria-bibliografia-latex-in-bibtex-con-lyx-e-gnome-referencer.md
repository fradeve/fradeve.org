Title: Gestire la propria bibliografia LaTeX in BibTeX con LyX e GNOME Referencer
Date:  2009-04-08 21:03:35
tags: bibtex, gnulinux, latex, ubuntu,

A dispetto del titolo
piuttosto enigmatico, questo post nasce da un'esigenza precisa, quella di
avere un piccolo database bibliografico facilmente accessibile con tutti i
testi che spesso cito nelle relazioni e nelle tesine all'università.


Come molti di voi sapranno, il LaTeX è un vero e proprio linguaggio di
programmazione tipografica che permette di sfornare documenti di altissima
qualità, sicuramente di gran lunga superiore a quella di qualsiasi word
processor WYSIWYG (come Microsoft Word / OpenOffice.org Writer). Tra le altre
funzionalità, il LaTeX offre BibTeX, un software che permette di creare delle
bibliografie molto versatili, da cui potranno essere citati in un paio di
click interi testi nei propri documenti, adattando la citazione allo stile del
documento (scientifico, umanistico, tesi di laurea, conferenza, ecc).


Insomma, l'accoppiata LaTeX + BibTeX è il compromesso migliore tra velocità e
funzionalità. Il più semplice editor visuale per LaTeX (multipiattaforma) è
sicuramente **LyX**, che però è sviluppato con le librerie Qt (adesso Qt4).
Su GNOME, comunque, esiste **GNOME Referencer**, un gestore di bibliografie
**BibTeX** che non solo è sviluppato in Gtk, ma è anche perfettamente
integrato con LyX (forse uno dei pochi che riesce ad essere trasversale sia a
GNOME che a KDE).
