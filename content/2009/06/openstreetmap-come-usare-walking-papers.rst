OpenStreetMap: come usare Walking Papers
========================================

:date: 2009-06-17 18:17:58
:featured: yes
:tags: gnulinux, openstreetmap, ubuntu

Vorresti contribuire ad `OpenStreetMap`_ ma non hai un
ricevitore GPS, e per di più la zona che ti interessa non è coperta
dalle foto satellitari di Yahoo! Maps? Niente di più facile, da oggi c'è
`Walking Papers`_, che permette di raccogliere dati sul campo 
con ottima precisione ed inserirli in OpenStreetMap, usando solo 
carta e penna, e con qualsiasi sistema operativo, da Windows a Mac, 
a GNU/Linux, senza collegare cavi o convertire formati. Vediamo come.

**COSA SERVE:** si da per scontato che vi siate già iscritti ad
OpenStreetMap (`click qui`_ per registrarsi), e che possediate 
uno scanner. Tutto qui.

.. _OpenStreetMap: http://www.openstreetmap.org
.. _Walking Papers: http://walking-papers.org
.. _click qui: http://www.openstreetmap.org/user/new

1) Ottenere una mappa stampata
------------------------------

Andiamo sul sito di Walking Papers e, nella box a forma "di foglio"
selezioniamo l'area che ci interessa. Utilizzando la rotellina del mouse
è possibile aumentare o diminuire lo zoom. In base all'ampiezza
dell'area che ci interessa, possiamo scegliere uno zoom più o meno alto.
Raccomando, per aree "normali", uno zoom compreso tra 15 e 17.

Occorre ricordare che la box nella quale stiamo trascinando la zampina
del mouse è esattamente a forma di A4, ovvero di un normale foglio per
stampa, cosi è più facile regolare lo zoom e la selezione dell'area. Se
non vogliamo trascinare molto il mouse, possiamo scrivere nel campo di
testo il nome della città o del luogo che stiamo cercando.

Appena abbiamo terminato, facciamo click su **Make**. Verrà generata
dopo qualche secondo una pagina con un link per scaricare la nostra
mappa in PDF (`*Download map PDF for print*`_).
Stampiamola, anche in bianco e nero.


.. figure:: {filename}/images/schermata2j.png

   Selezionare l'area di interesse


.. figure:: {filename}/images/schermata1q.png

   scaricare la mappa in PDF


2) Mappare
----------

Andiamo in giro con carta e penna, e disegniamo liberamente sulla nostra
mappa di carta, strade, divieti d'accesso, sensi unici, bar, pizzerie,
discoteche, parcheggi, colonnine per i grattini, parcheggi per disabili,
o semplicemente appuntiamoci i nomi delle strade. Scarabocchiamo la
nostra mappa senza alcun timore, tracciamo linee, segniamo nomi, ecc
ecc.

3) A casa, armiamoci di scanner
-------------------------------

Appena tornati a casa, e dopo una doccia veloce, infiliamo nello scanner
la nostra immagine e scansioniamola: il file risultante deve essere un
JPG o PNG e deve avere una risoluzione raccomandata di almeno 200 px.
Salviamo la nostra immagine da qualche parte sul PC.

4) Inviamo la scansione a Walking Papers
----------------------------------------

Andiamo nella pagina *Upload* di Walking Papers, facciamo click su
*Sfoglia* e carichiamo la nostra immagine.


.. figure:: {filename}/images/schermata3v.png

   Carichiamo la nostra scansione


5) Pronti ad inserire i dati?
-----------------------------

Aspettiamo un po' (non so bene se minuti o ore); nella pagina *Scans*
troveremo in elenco la nostra amata scansione. Facciamoci click sopra, e
avremo, sul fondo della pagina, due caselle di testo in cui inserire il
nostro nome utente e password con cui siamo registrati su
`www.openstreetmap.org`_. Dai, fatelo!

Et... voila! Ciò che avete davanti è l'editor online di OpenStreetMap
(Potlatch); facciamo click su "Edit live", ed avremo la nostra mappa
scarabocchiata sovrapposta ai dati già presenti, che potremo modificare
tranquillamente, inserendo ciò di cui abbiamo preso nota (rispettando le
`features`_, ovviamente). Comodo, vero? E senza spendere un centesimo!


.. figure:: {filename}/images/schermata4nab.png

   Selezioniamo la nostra scansione dalla lista


.. figure:: {filename}/images/schermata5.png

   Finalmente possiamo inserire i nostri dati, dalla carta da OpenStreetMap!


Considerazioni
--------------

Ovviamente l'utilizzo di Walking Papers è fortemente consigliato in uno
stadio di mapping molto avanzato, in cui le strade sono presenti quasi
tutte. Inoltre, è uno strumento potentissimo se decidiamo di usarlo per
prendere nota dei Points of Interest (POI), ovvero tutte le informazioni
geografiche che possono essere rappresentate da un punto (locali,
fontane, negozi, ecc.). Mi sembra anche lo strumento ideale per i
mapping party!

Che dire... buon divertimento!

.. _*Download map PDF for print*: http://paperwalking-uploads.s3.amazonaws.com/prints/v3lr7z32/walking-paper-v3lr7z32.pdf
.. _www.openstreetmap.org: http://www.openstreetmap.org
.. _features: http://wiki.openstreetmap.org/wiki/Map_Features
