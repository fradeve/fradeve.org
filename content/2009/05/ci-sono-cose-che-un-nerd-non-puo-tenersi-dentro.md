Title: Ci sono cose che un nerd non può tenersi dentro...
Date:  2009-05-06 15:18:15
tags: mail, gnulinux, gtd, ubuntu, nerd,

...e le nuove scoperte in fatto di software sono una di quelle :)

Da mesi e mesi un mio carissimo amico continua ad insistere sul fatto che non
c'è ragione di usare Mozilla Thunderbird, un bel mattone pesante, quando GNU
ci aiuta con Claws Mail... e oggi ho scoperto che ha ragione. Ho installato
Claws dai repository di Ubuntu 9.04 e devo dire che è di una leggerezza
incredibile rispetto a Thunderbird, e non si fa mancare niente della
personalizzabilità e dei plugin del prodotto Mozilla (soprattutto nel mio
caso, che di plugin ne uso veramente pochi). Tra le features che più mi
interessano:

  * supporto a GPG

  * supporto perfetto ad IMAP

  * supporto ai filtri (un po complesso, ma funzionale)

  * supporto ai temi

  * supporto a tutti i più evoluti sistemi di depurazione da spam

  * leggero e veloce (sta indicizzando le 40.000 email della mailing list internazionale di Openmoko e neanche si avverte il lavorio che c'è sotto...)

  * perfettamente integrato con GNOME e con le nuove notifiche di Jaunty (al contrario di Thunderbird)

  * ...e quasi quasi elimino Liferea e sposto gli RSS su Claws :D


Altra novità, che non pensavo avrei mai integrato nel mio desktop, è stato
Tracker: premendo ALT+F3 e digitando il nome del file che mi interessa, riesco
a trovarlo ed aprirlo in un nanosecondo, senza neanche staccare le mani dalla
tastiera!! Per non parlare della ricerca su Google, TomBoy, Delicious, ecc.


Tra l'altro, sfatiamo un mito, non è assolutamente vero che Tracker pesa sul
sistema: se il demone sta indicizzando, arriva ad occupare 6 Mib in RAM, se è
in quiete (come nel 99% del suo tempo di attività) mi occupa al massimo 3,5 Mib
in RAM... interessante!
