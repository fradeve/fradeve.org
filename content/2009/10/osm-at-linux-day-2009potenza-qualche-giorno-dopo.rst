OSM at Linux Day 2009@Potenza, qualche giorno dopo
==================================================

:date: 2009-10-28 18:25:40
:tags: lug , gnulinux, openstreetmap, ubuntu, talk

.. raw:: html

   <center>

|image0|

.. raw:: html

   </center>

In questo momento parlavo di OpenStreetMap su Ubuntu...

Esistono persone che sanno esattamente cosa sia l'ospitalità, la
cortesia e l'organizzazione. Tra queste, inserirei senza ombra di dubbio
i ragazzi del BasLUG. Quest'anno le cose sono andate diversamente da
come avevo immaginato. Mentre ero a Siponto sul cantiere di scavo, una
email mi avvisa che Potenza è interessata da OpenStreetMap, e sarebbe
stato interessante che io parlassi un po del progetto al Linux Day. Il
LD di Potenza e organizzato dai fantastici ragazzi del BasLUG, che da
qualche anno ormai organizzano la giornata dedicata al software ed ai
sistemi operativi liberi nel capoluogo di provincia.

Quest'anno il LD ha avuto luogo nell'aula magna della nuovissima Facoltà
di Agraria, che devo ammettere era veramente lussuosa. Il tragitto da
Bari a Potenza non è stato dei più comodi, con la complicità delle
Ferrovie Appulo- Lucane.

Hanno partecipato al LD sindaci (quindi politici e PA), associazioni,
appassionati, liberi professionisti e studenti. Non sono mancati gli
interventi interessanti: non avrei mai immaginato quante cose si
potessero realizzare con un Pentium III 550 MHz ed una distribuzione
GNU/Linux (eh si, il photo server è proprio un'idea geniale!). Sono
rimasto anche molto colpito dal materiale che e arrivato dall'ILS
(Italian Linux Society), veramente di grande effetto divulgativo.
Rimango del parere che, per quanto tutto il mondo legato a GNU/Linux
viva di pubblicità e diffusione di materiale (PDF e iso) soprattutto
online, il supporto cartaceo con il logo del pinguino ed i CD originali
di Ubuntu fanno sempre la loro figura, e lasciano nelle tasche dei
neofiti che partecipano un riscontro materiale della loro giornata.

Quest'anno mi sono tolto lo sfizio, durante il mio talk, di alzare un CD
di Kubuntu e leggere le fantastiche 4 righe che sanciscono la libertà
dell'utente di installare su un numero illimitato d macchine,
masterizzare, modificare e ridistribuire il contenuto dello stesso CD,
alla faccia delle licenze proprietarie. Il gesto mi è servito da
catalizzatore per descrivere quanto potrebbe essere semplice ed
economico per le PA passare da sistemi operativi proprietari a liberi e
da GIS e software geografico ESRI a GRASS e Quantum GIS.

Anche l'effetto di OpenStreetMap è stato notevole, soprattutto per
l'associazione dei geologi GeoBas presente al talk. OpenStreetMap, dopo
la donazione della cartografia di Potenza e Matera da parte di un
privato, sta ricevendo una grossa spinta in Basilicata grazie al BasLUG.
Spero vivamente che la collaborazione tra BasLUG, OpenStreetMap e GeoBas
possa arricchire ulteriormente la regione di dati e mappe che tutti i
cittadini possano scaricare ed utilizzare liberamente, in nome del
libero sviluppo.

Infine, devo sottolineare il coraggio di due veri Linux users, che
stoicamente si sono alzati prima dell'alba per una trasferta lampo
Bari-Potenza quella stessa mattina. Il loro interesse e stato premiato
dai talk interessanti e dalla straordinaria ospitalità del BasLUG. Spero
che i miei due corregionali si armino presto di GPS per mappare il
proprio comune :D

.. raw:: html

   <center>

|image1|\ \_Tre baresi a Potenza\_

.. raw:: html

   </center>

Infine, una nota a margine. Quest'anno il Linux Day a Bari si è svolto
per mezza giornata, solo la mattina. È qualcosa che mi rattrista molto.
Il LUGBari non si è mai distinto ne per la sua straordinaria popolarità,
ne per il numero di iniziative nel corso dell'anno. Eppure, è sempre
stato all'avanguardia con un Linux Day ben organizzato e funzionale.
Quest'anno c'è stato ed e stato anche molto interessante, ma
ridimensionato rispetto agli anni precedenti. Software libero, pensiero
libero: e il risultato della politica chiusa e poco intraprendente
dell'associazione negli ultimi anni. Bari è un polo universitario di
circa 60.000 studenti, oltre che essere uno dei capoluoghi di regione
più attivi dal punto di vista giovanile nel Sud Italia. Posso immaginare
che nella sola Bari ci sia qualche centinaio di utenti GNU/Linux. Vedo
delle grandissime potenzialità, è un'associazione che non ha saputo
sfruttarle. Spero che con il nuovo anno le cose cambino in meglio,
considerato che ho sempre creduto nei LUG.

.. |image0| image:: http://dl.dropbox.com/u/369614/blog/img_red/dsc02080p.jpg
.. |image1| image:: http://dl.dropbox.com/u/369614/blog/img_red/dscf3318d.jpg
