Title: Nuova interfaccia di editing per MediaWiki
Date:  2009-08-07 07:30:33
tags: gnuinux, wikimedia, wikipedia,

Ormai non esiste internauta (e non solo) che non
abbia usato (e contribuito, si spera) almeno una volta ad uno dei progetti
della [Wikimedia Foundation][1], la fondazione non-profit che finanzia lo
sviluppo e coordina l'attività di progetti come [Wikipedia][2], [Wikimedia
Commons][3], [Wikiversity][4], [Wikibooks][5], [Wikisource][6], ecc.).


Anche in prima persona, come contributore, per me è sempre stato evidente che,
dopo la straordinaria diffusione e ricchezza di contenuti di Wikipedia,
l'ultima barriera da superare fosse l'interfaccia utente. Certo, è anche vero
che negli ultimi anni anche l'"internauta medio" si è abituato ai sistemi di
raccolta di informazioni in maniera collaborativa, ed il wiki è diventato una
moda decisamente diffusa.

Ma ancora oggi mi capita ogni tanto di sentire qualcuno (fare 90 minuti di
treno ogni giorno significa anche questo) dire cose del tipo

"l'altro giorno stavo consultando Wikipedia, l'articolo sulla fotosintesi
clorofilliana è scritto veramente bene, molto molto chiaro e preciso; peccato
però, c'era un errore su un termine, avrei voluto correggerlo ma onestamente
non ci capisco niente sai, è cosi complicato..."


Per fortuna alla Wikimedia Foundation questo l'hanno capito, e qualche tempo
fa hanno lanciato l'_usability project_, con lo scopo di migliorare
l'interfaccia con cui chiunque può inserire e modificare i contenuti dei
progetti della WMF. È possibile provare in beta i primi risultati di questo
progetto, che devo dire sono veramente straordinari, nella loro semplicità.


Come potete vedere dall'immagine seguente, l'ostica barra con 50 pulsanti che
c'è in Wikipedia è stata sostituita da una comoda barra con delle icone in
stile Tango, da cui è possibile effettuare le più elementari operazioni di
formattazione del testo. È adesso finalmente più facile inserire anche i
caratteri speciali, ed il menù d'aiuto è diventato significativamente utile,
perché riporta una specie di piccolo cheatsheet delle combinazioni di
formattazione più usate nel wiki, contribuendo sensibilmente a far sentire
meno ignorante l'editor newbie che si avvicina per la prima volta al wiki.


<center>![][7]</center>


Ricordo a tutti che è possibile provare in prima persona queste novità, votare
e fornire suggerimenti per rendere questo sistema ancora migliore, tramite il
sito dei prototipi della Wikimedia Foundation: [http://prototype.wikimedia.org][8].

   [1]: http://wikimediafoundation.org/wiki/Home

   [2]: http://it.wikipedia.org

   [3]: http://commons.wikimedia.org/wiki/Pagina_principale

   [4]: http://it.wikiversity.org/wiki/Pagina_principale

   [5]: http://it.wikibooks.org/wiki/Pagina_principale

   [6]: http://it.wikisource.org/wiki/Pagina_principale

   [7]: http://dl.dropbox.com/u/369614/blog/img_red/screenshot002eiz.png

   [8]: http://prototype.wikimedia.org
