Ubuntu e OpenStreetMap insieme per VieDiFuga
============================================

:date: 2009-11-18 23:15:25
:tags: gnulinux, openstreetmap, ruvodipuglia, ubuntu
:headline: Talk e mapping party a Ruvo di Puglia

La comunità degli utenti GNU/Linux e dei mappper di
`OpenStreetMap`_ (abbreviato OSM) in
Puglia sta crescendo molto rapidamente. Sono rimasto piacevolmente
sorpreso di quanto il concetto di riscattare le proprie libertà stia
cominciando a radicarsi nei sentimenti dei pugliesi, e di quanta persone
mi chiedano di Ubuntu ed OSM. La buona notizia è che la neonata
associazione `VieDiFuga`_, con sede a `Ruvo di Puglia`_, sta per
organizzare un mapping party per mappare la città. Un primo briefing è
previsto per sabato 21 novembre, per installare JOSM ed impostare i GPS
per registrare i tracciati. L'appuntamento è nella sede
dell'associazione (Via Cattedrale 130); ovviamente chiunque voglia
partecipare può contattare il presidente o direttamente me. Il mapping
party vero e proprio si terrà gli ultimi giorni di novembre o i primi di
dicembre, in data da definire. L'iniziativa si inserisce in una serie di
attività che la comunità pugliese di OSM ha intenzione di portare avanti
per rendere aumentare la base di accesso al progetto, e far capire
quanto sia importante che cittadini, enti pubblici e di ricerca
collaborino alla stesura della mappa del proprio territorio, libera e
utilizzabile per tutti.

Per quanto riguarda Ubuntu, è probabile che in futuro saranno
organizzati qui in provincia dei mini corsi all'utilizzo del sistema
operativo Debian-based, cercando di fornire una panoramica completa sia
dell'utilizzo sia della possibilità di contribuire concretamente allo
sviluppo attraverso la Comunità Italiana. Ma su questo vi terrò
aggiornati. Restate sintonizzati! :)

.. _OpenStreetMap: http://www.openstreetmap.org
.. _VieDiFuga: http://www.viedifuga.it
.. _Ruvo di Puglia: http://it.wikipedia.org/wiki/Ruvo_di_puglia
